
Ոստիկանությունը հրապարակել է ապրիլի 2-ին կայանալիք ԱԺ ընտրություններում քվեարկելու իրավունք ունեցող անձանց ընդհանուր թիվը: Այսպիսով, ըստ ոստիկանության տվյալների, ընտրողների ռեգիստրում ընդգրկված Ազգային ժողովի ընտրությունների ընտրողների ընդհանուր թիվն է` 2 մլն 564 հզր 734, ինչը համապետական վերջին քվեարկության՝ 2015-ի սահմանադրական հանրաքվեի ժամանակ ընտրողների թվից մոտ 14 հազարով ավելի:


Հիշեցնենք, որ 2015-ի դեկտեմբերի հանրաքվեի ժամանակ ընտրողների թիվը 2 մլն 550 հզր 323 էր: Հավելենք նաեւ, որ 2013-ի նախագահական ընտրությունների ժամանակ ընտրողների թիվը 2 մլն 505 հզր 980, 2012-ի ԱԺ ընտրությունների ժամանակ՝ 2 մլն 522 հզր 906, 2008-ի նախագահական ընտրությունների ժամանակ՝ 2 մլն 315 հզր 410, 2007-ի ԱԺ ընտրությունների ժամանակ՝ 2 մլն 319 հզր 722:


 
