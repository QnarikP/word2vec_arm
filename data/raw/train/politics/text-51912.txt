
Քիչ առաջ ԵԽԽՎ-ն ընդունեց Միլիցա Մարկովիչի «Ադրբեջանի սահմանային բնակչությունը միտումնավոր զրկված է ջրից» բանաձեւի նախագիծը` ձայների 98 կողմ, 71 դեմ, 40 ձեռնպահ հարաբերկցությամբ: Հիշեցնենք, որ ըստ այդ բանաձեւի, Վեհաժողովը պնդում է, թե Սարսանգի ջրամբարից օգտնվելու հնարավորության բացակայությունը հումանիտար աղետի պատճառ է Ադրբեջանում, որ «ավելի քան 20 տարվա կանոնավոր աշխատանքի պակասը Սարսանգի ջրամբարում, որը գտնվում է Հայաստանի կողմից օկուպացված ադրբեջանական տարածքներից մեկում, վտանգ է ներկայացնում սահմանամերձ ողջ տարածաշրջանի համար: Վեհաժողովը նշում է, որ անսարքության վիճակը Սարսանգի ջրամբարում կարող է հանգեցնել մարդկային մեծ կորուստներով խոշոր աղետի, ինչպես նաև թարմ հումանիտար ճգնաժամի»:


«Հաշվի առնելով այս հրատապ մարդասիրական խնդիրը` Վեհաժողովը խնդրում է.


 6.1. Հայկական զինված ուժերի արագ դուրսբերումը տվյալ տարածաշրջանից, ինչը թույլ կտա՝


 6.1.1. անկախ ինժեներների և ջրաբանների մուտքը` տեղում մանրամասն


 հետազոտություն իրականացնելու նպատակով,


 6.1.2. գլոբալ կառավարում ամբողջ տարածքով մեկ, Սարսանգի ջրի


 օգտագործում և պահպանում,


 6.1.3. ոռոգման ջրանցքների, Սարսանգի և


 Մատաղիսի պատնեշների դրության, աշնանն ու ձմռանը ջրային


 մատակարարման ժամանակացույցի, ջրատար խողովակների


 գերշահագործման միջազգային վերահսկողություն:


 6.2. Հայաստանի իշխանությունները պետք է դադարեն օգտագործել ջրային ռեսուրսները՝ որպես քաղաքական ազդեցության գործիք կամ ճնշման միջոց՝ ի շահ հակամարտության կողմերից միայն մեկի:


7. Վեհաժողովը խստորեն դատապարտում է Հայաստանի իշխանությունների և հայկական խորհրդարանական պատվիրակության համագործակցության պակասը այս զեկույցի նախապատրաստման ընթացքում: Վեհաժողովը անհամատեղելի է համարում նման վարքագիծը մի երկրի ստանձնած պարտավորությունների և հանձնառությունների հետ, որը Եվրոպայի խորհրդի լիիրավ անդամ է:


Վեհաժողովը կքննարկի, թե ինչ միջոցներ ձեռնարկի այս և յուրաքանչյուր նման դեպքում, որոնք կարող են առաջանալ իր պատգամավորների գործունեության ընթացքում»:


Հ.Գ. Բանաձեւի նախագծի տեքստը` Արմեդիա կայքից: Ամբողջական նախագիծը` այստեղ:


 


 


 
