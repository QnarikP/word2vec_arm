
Ռուսաստանի Դաշնության նախագահ Վլադիմիր Պուտինը պաշտոնական այց կկատարի Հայաստան: Այցի ժամկետը դեռ որոշված չէ, հինգշաբթի տեղեկացրել է Известия-ն՝ հղում անելով ՌԴ նախագահի մամլո քարտուղար Դմիտրի Պեսկովին:


«Ժամկետները կհամաձայնեցվեն»,- ասել է Պեսկովը՝ պատասխանելով այցի ամսաթվի վերաբերյալ հարցին:


Պարբերականը հիշեցնում է, որ սեպտեմբերի 8-ին  բանակցություններ են տեղի ունեցել Պուտինի և Հայաստանի վարչապետ Նիկոլ Փաշինյանի միջև: Դրանց ավարտից հետո Փաշինյանը հայտարարել է, որ Ռուսաստանի նախագահին հրավիրել է Երևան և հուսով է, որ նա մոտ ժամանակներս կայցելի Հայաստան:


Փաշինյանի ընտրվելուց հետո դա կլինի երկու պետությունների ղեկավարների արդեն հինգերորդ հանդիպումը:


Փոխանցում է Interfax-ը:
