
Կիրակի կայացած ՏԻՄ ընտրությունների ընթացքում փորձարկվել են ընտրողների գրանցման տեխնիկական սարքավորումները: Ըստ նոր կարգի՝ քաղաքացին սարքավորման մասնագետին է ներկայացնում իր անձը հաստատող փաստաթուղթը, որի տվյալները ներմուծվում են սարքավորման մեջ: Սարքավորման էկրանին հայտնվում են քաղաքացու տվյալները: Դրանից հետո մասնագետի հրահանգով քաղաքացին ներմուծում է իր աջ ձեռքի ցուցամատի մատնահետքը, ինչից հետո սարքավորումը տպում է ընտրողի քվեարկության կտրոնը: Մասնագետը կտրոնն ու անձը հաստատող փաստաթուղթը տալիս է քաղաքացուն:


Փետրվարի 12-ին ՏԻՄ ընտրություններ են կայացել Արագածոտնի, Արարատի, Արմավիրի, Գեղարքունիքի, Կոտայքի և Շիրակի մի շարք համայնքներում: «Քաղաքացի դիտորդ» կազմակերպության դիտորդները ընտրախախտման մի քանի դեպք են գրանցել: 


Տեսանյութը՝ «Քաղաքացի դիտորդ»-ի



