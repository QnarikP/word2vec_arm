
Հարութ Ուլոյանը Ֆեյսբուքում գրում է.


«Եվ որքա՞ն է շարունակվելու զինծառայողների հաշվին համատարած ինքնահաստատումը: Եթե բոլորն ընդունում են, որ Արցախի հարցը քաղաքական լուծում է ենթադրում, այն էլ՝ փոխզիջման միջոցով, այդ դեպքում ի՞նչ հիմնավորմամբ են անընդհատ շրջանառում «հող հանձնելն ու չհանձնելը հայ զինվորն է որոշելու» տափակաբանությունը:


Այդ տրամաբանությամբ` 800 հեկտար հողը հայ զինվորն է հանձնե՞լ: Հակառակ դեպքում` ինչպե՞ս է պատահում, որ մի կողմից քաղաքական որոշման արդյունքում 800 հեկտար կորցրած տարածքի հետ համակերպվում եք, մյուս կողմից էլ՝ այդ քաղաքական որոշումն ընդունած իշխանությունները շարունակում են ոչ միայն պաշտոնավարել, այլև` «ամրապնդել» իրենց դիրքերը:


Եվ ո՞րն է այստեղ հայ զինվորի դերը: Կանգնել սահմանին, զոհերի գնով պաշտպանել սահմանը, իսկ վերջին հաշվով երկարաձգել ստատուս քվոն, որից դուրս գալը տարեցտարի ավելի բացասական հետևանքներ է ենթադրելու հայկական կողմի համա՞ր: Փոխզիջման չե՞ք գնալու: Բա գնացեք Բ26 ու օր-գիշեր պահանջեք, որ դադարեցնեն բանակցությունները ստոր թշնամու հետ: Լավ, ինչո՞վ եք արդարացնում այդքան մարդկային կորուստները: Ու դեռ քանի՞ ընտանիք պիտի դժբախտանա այս իրավիճակում»: 
