
Մարտի 28-ի երեկոյան Պետրոս Ղազարյանի «Ուրվագիծ» հաղորդման հյուրը Հանրապետության առաջին նախագահ, Կոնգրես-ՀԺԿ դաշինքի առաջնորդ Լեւոն Տեր-Պետրոսյանն էր: Հաղորդման ավարտից հետո iLur.am-ը հավաքել է հարցազրույցի ֆեյսբուկյան որոշ արձագանքները (փոփոխված է միայն գրառումների ուղղագրությունն ու կետադրությունը):


 




Լեո Հեյնսաար
Տպավորությունն էնպիսին ա, որ եթե առաջին Նախագահը ջրի վրայով էլ քայլի, իրեն ուղղված քննադատությունները կլինեն «որովհետև ինքը լողալ չգիտի» որակի:


 

Լեւոն Բեգլարյան



Քաղաքագիտության դաս էր: Ինձ թվում է՝ շատերն են անհանգիստ քնելու այս գիշեր:





Բաբկեն Թունյան


Լևոն Տեր-Պետրոսյանի հետ կարելի ա չհամաձայնել, բայց մատների վրա կարելի ա հաշվել մարդկանց, ովքեր կարող են դեմ առ դեմ նստել ու բանավիճել հետը հենց Արցախի հարցով։ Ֆեյսբուքում ճոռո-ճոռո խոսալու մասին չի խոսքը։





Դավիթ Գեւորգյան


Լևոնաֆոբներին ու լևոնամոլներին` չկարդա'լ.


Լևոն Տեր-Պետրոսյանի՝ արցախյան հարցի հետ կապված դիրքորոշման հետ համաձայն չեմ ու մանրամասն մի քանի անգամ գրել եմ հարցերով, թե ինչու։ Բայց պետք է փաստել, որ շատերի համար անընդունելի տեսակետ ունենալով՝ Տեր-Պետրոսյանը միակն է, ով ամենամանրակրկիտ ձևով ներկայացնում է այդ հարցի պատմությունը, զարգացումները, մանրամասները, ներկայիս վիճակն ու հնարավոր զարգացումները։ Զերծ է մնում ականջահաճո, լղոզված ու պոպուլիստական մտքերից։ Նա քաղաքագիտական խիստ գրագետ լեզվով ներկայացնում է ամենը, անկեղծ հայտնում իր տեսակետը ու հնարավոր զարգացումները, որը միգուցե սխալ է՝ ինձ ու շատերի համար անընդունելի։


Ցավոք քաղաքական դաշտում նրա ընդդիմախոսների մոտ չկա այս ամենի 1/3-ը նույնիսկ։ Ցավոք, որովհետև ես այս տարբերակի հետ համաձայն չեմ, բազմաթիվ վտանգներ եմ տեսնում ու այլընտրանք կցանկանայի տեսնել։ Այլընտրանքն էլ պետք է այնպես ներկայացվեր, ինչպես Տեր-Պետրոսյանը իրենն է ներկայացնում։ Նույն վիճակն է նրա համակիրների մոտ։ Ես չեմ հանդիպել նրա համակիրներից մեկին, ով գոնե նրա կեսի չափ հասկանում է հենց Տեր-Պետրոսյանի ասածը ու հարցն ամբողջությամբ։


Ամենահետաքրքիր մասը Տեր-Պետրոսյանի կողմից ըստ էության քաղաքական դաշտի հիմնական մասի՝ ընտրություններին մասնակցող ուժեր վերլուծությունն էր հենց այս հարցով։ Որոշ ստախոսների, խեղկատակների ու դեմագոգների իրական պատկեր տալը։ Ընդունենք թե ոչ, ցավով պետք է փաստենք, որ քաղաքական դաշտում քաղաքագիտության, քաղաքական խոսքի սուր պակաս ունենք։ Եվ որ խորանում եմ, իրականում հենց դա է մեր փոփոխություններն ու զարգացումները արգելակում, հենց դրա համար է 5000 դրամը 100 էջանոց ծրագրից ավելի ընդունելի դառնում։ Իրականությունը սա է։ Ցավոք։


 


Իզաբելլա Աբգարյան


Տեր-Պետրոսյանի հետ կարելի է համաձայն լինել կամ չլինել, բայց այն որ նա ի ցույց դրեց Արցախի հարցում շատերի ծրագրերի մերկությունը կամ ոչ անկեղծ լինելը, փաստ է։  Վերջին մի քանի րոպեն, երբ ընթերցում ու մեկնաբանում էր, արցունքներով ծիծաղել եմ)))


 


Արթուր Ավդալյան


Առաջին Նախագահի ժամ ու կես տևած խոսքում ոչ մի չմտածված ու չփաստարկված բառ չհնչեց: Ֆենոմենալ երևույթ է: Ֆենոմենալ գործիչ: 


Լուսինե Խաչատրյան


Բոլոր նրանց համար, ում զայրացրել էր գրառումս, որ հիմնադիր նախագահ Լևոն Տեր-Պետրոսյանը արժանի է անսահման հարգանքի ու չունի հավասարազորը, այսօրվա ելույթը` ապացույց.....



 
Լիզա Ճաղարյան
Նախագահիս հարցազրույցից հետո կսազեր, որ Հենոն գոլ խփեր։ Բայց ոնց որ ֆուտբոլ չկա, հա՞։
 
Զորո Ամիրյան
Փոխանակ հպարտանաք Տեր-Պետրոսյանի ղեկավարած տարիներով, հակառակն եք անում մարդուն սեւացնելով ու մանր մունր օրինակներ բերելով. հացի հերթեր, մութ ու ցուրտ, արտագաղթ ես շատ գիտեմ ինչ: Դե կներեք, որ ակտիվ պատերազմական իրավիճակում առոք-փառոք չեք ապրել: Աշխարհում չեք գտնի մի այլ երկիր, որտեղ հաղթանակի տարիները անվանեն դժբախտության տարիներ, այ որ գային Հայաստանը գրավեին ձեզ էլ գերի վերցնեին հիմա թաքուն իրար մեջ հայերեն խոսելով կմտածեիք՝ ոնց տուրքը թուրքին օր առաջ շուտ վճարեք...
 
Արա Պետրոսյան
Դաաաաա, Լևոնի էսօրվա ելույթը մի տեսակ շշպռող էր, չես կարա անտարբեր մնաս, սաղ կուս[ակցություննե]րին խաչեց: էդ շատ հավանեցի, ինչքան դիմակ պատռեց, Օսկանյանը, որ էսօր գոռում էր «Ոչ մի թիզ», Մեղրի ա ուզել տա, Սահակյանը համաձայն ա էղել մի պետության՝ Ադրբեջանի հետ, դաշնակները կոալիցիայի մեջ նստած «Դեմ են», բայց դուրս չեն գալիս, դե էս դասական ա, Սերժը բանակցում ա հողերը վերադարձնելու շուրջ , բայց ՀՀԿ-ն «կուրսի չի» Աթուրիկի (Բաղդասարյան-խմբ.) մոտ Ղարաբաղի հարց ընդհանրապես Չկա ))Հ1-ի հարցազրույցից շատ տարբերվող էր դրական իմաստով:
 
Էլեանոր Ռիգբի
Տեղ-տեղ տխրում էի, որ էս մարդն էսքան չհասկացված ա, մի պահ նույնիսկ լցվեցի... հետո տխրությունս կամաց-կամաց վերաճեց արժանապատվության ու հպարտության... սենց հպարտ-հպարտ էլ կքնեմ... դաշնակնե՜ր, ձեզ էլ բարի գիշեր )))
 
Հայկ Վ. Այվազյան
Փաստորեն` Մեղրու շրջանը Քի Վեսթում էին հանձնում։ Ես ճի՞շտ հասկացա։
P.S. Դաշնակցությունն ո՞ւր էր այդ ժամանակ ...
 
Հարութ Ուլոյան
Ողջ քարոզարշավի ընթացքում բոլոր ուժերի գործունեության արձագանքները, որ գումարես իրար, 10 անգամ էլ բազմապատկես, միևնույնն է` Տեր-Պետրոսյանի ընդամենը մի հարցազրույցի արձագանքները կգերազանցեն:
 
Նարինե Իրիցյան
Ասում է` առաջ Մադրիդյան սկզբունքների հայրը Վարդան Օսկանյանն էր, հիմա իրենց դաշինքի ծրագրում ոչ մի տող չկա Մադրիդյանի մասին...ինչ է, ստացվում է` Մադրիդյան սկզբունքներն արդեն որբ են, Վարդան Օսկանյանն արդեն նրանց խորթ հայրն է՞:))) (բայց ոնց է կետ առ կետ շշում ընտրապայքարի մասնակից բոլոր ուժերի` Արցախի խնդրի կարգավորման վերաբերյալ թեզերը.... ուղղակի մերկացում:-D ինչ էլ նուրբ հումոր ունի, չգիտեի.... ՀՎԿ-ի թեզի մասին իր դիտարկումն ընդհանրապես սպանեց:
 
Բենիամին Ադամյան
Էլի եմ ասել, հիմա էլ եմ ասում, որ Լևոնը հայության միջի ամենազրպարտված մարդն ա: 
 
Հայկ Մանասյան


Ով ինչ ուզում ա կարա ասի, բայց Լևոն Տեր-Պետրոսյանն այսօր խորը , գրագետ ու լուրջ քաղաքագիտական վերլուծության ենթարկեց Արցախի խնդիրն ու լուծման էությունը։ Միևնույնն ա, կքննադատեն, ինչ-որ բառերից կկառչեն, բայց…ամեն ինչ պարզ ասեց մարդը. ով ականջ ուներ լսեց ու հասկացավ…
Մարիամ Հովհաննիսյան



Նախագահ Տեր-Պետրոսյանի հարցազրույցը ՓԱՅԼՈՒՆ էր։ Նաև պետք է գնահատել Պետրոսի բարձր պրոֆեսիոնալիզմը։ Բարձրակարգ ձևով վարեց հարցազրույցը։


 

 



 







