
Պատմաբան Աշոտ Սարգսյանը ֆեյսբուքում գրում է.


«Տարածվում է «միայն զենքով կա հային փրկություն»՝ երեւի 19-րդ դարում ձեւակերպած բանաստեղծա-աշուղական, քաղաքական իմաստով տափակ կարգախոսը։ Աշխարհի փորձով հակառակն է՝ միայն խելքով կա որեւէ ազգի թե՛ փրկություն, թե՛ գոյություն, թե՛ զարգացում։ Իսկ զենքը այդ խելքի՝ քաղաքական մտքի, տասնյակ գործիքներից մեկն է ընդամենը՝ օգտագործելի միմիայն արտաքին վտանգի դեմ։ Այդպիսի մի դեպք էլ մենք ունենք բարեբախտաբար՝ Ղարաբաղյան պատերազմը եւ Ղարաբաղի փրկությունը։ Երբ խելքի եւ զենքի տեղերը փոխվում են, լինում է աղետ։ Այդպիսի օրինակները ցավալիորեն ավելի շատ են»։
