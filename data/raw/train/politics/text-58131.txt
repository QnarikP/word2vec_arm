
Օրեր առաջ, անդրադառնալով Արագածոտնի մարզում ՀՀԿ եւ ՀՅԴ ներկայացուցիչների միջեւ տեղի ունեցած միջադեպին, կանխատեսել էինք, որ միջադեպի հանգուցալուծումը բավական կանխատեսելի է՝ հաշվի առնելով, որ նախկինում էլ ընտրություններից առաջ այդ երկու ուժերի միջեւ բախումերը չեն խանգարել, որ ընտրություններից հետո Դաշնակցությունը կոալիցիա կազմի ՀՀԿ-ի հետ:


Եւ այսպես, Ազգային ժողովում լրագրողների հետ ճեպազրույցում ՀՅԴ խմբակցության ղեկավար Արմեն Ռոստոմյանն այսօր մեկնաբանել է ծեծկռտուքի մասին տեղեիություններն ու ասել, որ Փարպի գյուղի միջադեպը քաղաքական դրդապատճառներ չունի:


«Չեմ բացառվում, որ համագյուղացիները միշտ կարող են իրար հետ կռվել եւ լեզու գտնել: Մեր պրակտիկայում դա բազմիցս եղել է: Մեր խնդիրն այն է, որ հարցը չքաղաքականացվի, չդիտվի, որ սա պայքար է ընտրությունների հետ կապված: Սա է, որ մենք անընդունեի ենք համարել, եւ բոլոր հնարավոր միջոցներով ինքներս ենք կանխելու, բայց նաեւ կոչ ենք արել եւ հետամուտ ենք լինելու, որ իրավապահ մարմիններն ամեն ինչ անեն՝ կանխելու համար նման բախումները», - ասել է Ռուստամյանը: Սա այն դեպքում, երբ, միջադեպը քաղաքականացրել էին հենց ՀՅԴ-ից. հիշեցնենք, Փարպի գյուղում տեղի ունեցածի մասին ահազանգել էր «Երկիր-Մեդիայի» քաղաքական հաղորդումների տնօրեն, դաշնակցական Գեղամ Մանուկյանը՝ շեշտելով միջադեպի քաղաքական դրդապատճառը:


«ԲՀԿ-ից փախած պատգամավոր Բազմասեր Առաքելյանը, ով Հայաստանի հանրապետական կուսակցության ռեյտինգային ցուցակով Արագածոտնի մարզից մասնակցում է 2017-ի ապրիլին կայանալիք ԱԺ ընտրություններին, այսօր ծեծուջարդ է նախաձեռնել իր հայրենի Փարպի գյուղում։ Ընդ որում, ի տարբերություն այլ նման միջադեպերի, ապականել է «Օջախ» հասկացությունը, որը սրբություն է համարվում մեր ժողովրդի համար։ Թեկնածուի մի քանի տասնակ կողմնակիցները Բազմասեր Առաքելյանի տուն են հրավիրել համագյուղացիներից մեկին, ու տեղեկանալով, որ նա, ի տարբերություն պարբերաբար կուսակցությու փոխած Բազմասերի, քվեարկելու է Դաշնակցության օգտին, դաժան ծեծի են ենթարկել նրան», - գրել էր Գեղամ Մանուկյանը:   
