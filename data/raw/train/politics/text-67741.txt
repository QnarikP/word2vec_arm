
Ֆրանսիայի հրապարակում իրավիճակը շարունակում է լարված մնալ: ժամեր առաջ Ազգային ժողովի շենքի մատույցներում տեղի ունեցավ ընդհարում ցուցարարների և ոստիկանների միջև:


Նիկոլ Փաշինյանը ցանկանում էր մուտք գործել ԱԺ շենք, ոստիկանները համաձայնեցին թույլ տալ միայն նրա և մյուս երեք պատգամավորների մուտքը:


Փաշինյանը հայտարարեց, որ ցանկանում է որպես պատգամավոր ընդունել իր մոտ ընդունելության եկած քաղաքացիներին՝ ցուցարարներին: Ապա նա փորձեց արգելափակոցի վրայով անցնել դեպի ոստիկանության պատնեշը: Ոստիկանները խոչընդոտեցին նրան և նրան հետևող ցուցարարներին, ինչին հաջորդեց քաշքշուկ, որից հետո էլ ոստիկանները փշալարերով փակեցին դեպի ԱԺ ճանապարհը:


Ապա ոստիկանները ցուցարարների դեմ սկսեցին ձայնային նռնակներ կիրառել:


Արդյունքում, ըստ Առողջապահության նախարարության 46 քաղաքացի դիմել է Երևանի բուժհաստատություններ բուժօգնության համար, որոնցից 6-ը ոստիկաններ են։ Հիվանդների մի մասը, ստանալով ամբուլատոր բժշկական օգնություն, դուրս է գրվել բուժհաստատությունից:


Փաշինյանը եւս հիվանդանոց էր տեղափոխվել, ապա վերադարձել հրապարակ:


Այս պահին Ֆրանսիայի հրապարակում մեկնարկում է հանրահավաքը:


Ուղիղ միացումը «Աատություն» ռադիոկայանի:
