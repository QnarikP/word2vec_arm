
Քաղաքացի Նարեկ Սարգսյանը Ֆեյսբուք սոցիալական ցանցում գրում է.


«Տեր-Պետրոսյանի ռացիոնալիզմի առասպելական էությունը». նաև այսպես կարելի է վերնագրել արվեստաբան Վարդան Ազատյանի բանախոսության այս հատվածը, որում զուգահեռվում են Չարենցի «Մահվան տեսիլը» (1920) և Տեր-Պետրոսյանի քաղաքական գաղափարախոսությունը։Բանախոսությունը կոչվում է «Հայ իրականության տեսիլի մահից անդին. բացարձակ ուտոպիայի իրականությունը» և անդրադառնում է մի կողմից Եղիշե Չարենցի «Մահվան տեսիլներին» (երկու բանաստեղծություն և մեկ ծավալուն պոեմ), իսկ մյուս կողմից Աշոտ Հովհաննիսյանին և Լևոն Տեր-Պետրոսյանին։ Վերջինիս մասին խոսելիս անդրադարձ է կատարվում նաև 2008 մարտի 1-ի դեպքերին։Քաղաքականությամբ հետաքրքրվողների համար Տեր-Պետրոսյանին վերաբերող հատվածը առանձնապես հետաքրքրական է։ Նշեմ միայն, որ Ազատյանի տեքստը գիտական է և քաղաքական գնահատականներ չի պարունակում։ Իմ կարծիքով այս բանախոսությունը տեղ կգրավի ապագայում գրվելիք հայ քաղաքական մտքի պատմության պատմագիտական ուսումնասիրությունների աղբյուրների ցանկում։
