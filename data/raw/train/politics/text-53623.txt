
Ինչպես հայտնի է, ԵԽԽՎ գարնանային նստաշրջանում այսօր ելույթ է ունեցել Թուրքիայի վարչապետ Ահմեդ Դավութօղլուն: Պարզվում է, որ նրա ելույթը եւ դրան հաջողդող հարց ու պատասխանի գործընթացը առանց սկանդալների չի անցել: Նախ, Թուրքիայի վարչապետը ԵԽԽՎ շենքի մուտքի առաջ հավաքված քուրդ ցուցարարներից խուսափելու համար շենք է մտել ետնամուտքով: Ելույթի ժամանակ ԵԽԽՎ նախագահի թողտվությամբ դահլիճում են եղել բազմաթիվ անձինք, ովքեր, ի խախտումն նստաշարջանների կարգի, չհանդիսանալով պատգամվորներ, մասնակցել եւ ոգեւորել են Դավութօղլուին ծափահարություններով: Այնուհետեւ Դավութօղլուն սկսելով ելույթ ունենալ` արհեստականորեն սկսել է ժամանակը այնպես ձգել, որ վերջում հարցերի համար ժամանակ չմնա: Բացի պատգամավորական 5 խմբերից, այլ պատգամավորներ չեն կարողացել հարցեր ուղղել Դավութօղլուին, այն դեպքում, երբ սովորաբար մեկ տասնյակից ավել պատգամավորներ հնարավորություն են ունենում հարցեր տալ: Այս երեւույթը անհտեւանք չի մնացել եւ ընդմիջումից հետո ֆրանսիացի երեք պատգամավորներ, մասնավորապես Ժան Պոլ Մինյոնը եւ Ֆրանսուա Ռոշբլուան, վարման կարգով խոսք վերցնելով` դիմել են ԵԽԽՎ նախագահին եւ նրան ուղղակի մեղադրանք առաջադրել այդ ամենը կազմակերպելու մեջ:


Նշենք, որ հարց է ունեցել նախապատրաստած հայաստանյան պատվիրակության անդամ Լեւոն Զուրաբյանը, որը, նշված պատճառով չի հնչեցվել: Ներկայացնում ենք Լեւոն Զուրաբյանի հարցը, որը ՀԱԿ խմբակցության ղեկավարը մեզ տրամադրեց Ստրասբուրգից. «Մի տասնամյակ առաջ Թուրքիան սկսեց «զրո խնդիր հարեւանների հետ» ծրագիրը : Այդ ժամանակից սկսած Թուրքիան հրաժարվել է ստորագրել Հայաստանի հետ  հաշտության արձանագրությունները, վատացրել է հարաբերությունները Եգիպտոսի, Իսրայելի եւ Ռուսաստանի հետ, միջամտել է Իրաքում, ռազմական գործողություններ է սկսել քրդերի դեմ Սիրիայում եւ Իրաքում:  « Ջումհուրիեթի»  լրագրողները բանտարկվեցին` գրելու համար, որ Թուրքիայի կառավարությունը գաղտնի աջակցում է Իսլամական պետությանը:  Դուք կարծում եք, որ այս ամենը համահո՞ւ/նչ է Եվրոպայի խորհրդի չափանիշներին»:
