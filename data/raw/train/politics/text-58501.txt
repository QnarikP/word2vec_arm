
Էրեբունիում բացվեց Կոնգրես-ՀԺԿ դաշինքի նախընտրական շտաբը: Շտաբի պաշտոնական բացմանը մասնակցում էին դաշինքից տարբեր ընտրական տարածքներում առաջադրված թեկնածուները:


ՀԱԿ փոխնախագահ, թիվ 4 տարածքում ռեյտինգային ցուցակով պատգամավորության թկնածու առաջադրված Լևոն Զուրաբյանը նկատեց, որ նոր հետաքրքիր զարգացում է եղել քարոզարշավի մեջ, և դա այն է, որ հիմա բոլոր քաղաքական ուժեը և՛ իշխանությունը, և՛ մնացածները սկսել են խոսել խաղաղության մասին:


«Եթե փոխզիջումը անեծքի նման մի բան էր առաջ համավում, հիմա բոլորը սկսել են խոսել փոխզիջման մասին: Հիմա բոլորն ասում են, իսկ ի՞նչ է, մենք խաղաություն չե՞նք ուզում: Սա վկայում է մի պարզ բանի մասին, որ հակառակորդ քաղաքական ուժերը, ովքեր աշխատում էին լռել այս հարցի շուրջ, հասկացան, որ ժողովրդին ամենաշատ հետաքրքրող հարցը հենց սա է: Բացի դրանից նրանք սկսեցին հասկանալ, որ ժողովուրդը կամաց-կամաց բացվում է դեպի  խաղաղության ծրագիր: Եվ ուրեմն հետ չմնալու համար, հիմա բոլորը խոսում են խաղաղության մասին: Բայց իրենց ասածների մեջ խաղաղությունն ընդամենը բաժակաճառ է կամ ցանկություն է»,- ասաց Լևոն Զուրաբյանը:


Թիվ 1 ընտրատարածքում Կոնգրես-ՀԺԿ դաշինքի պատգամավորության թեկնածու Վլադիմիր Կարապետյանն էլ իր խոսքում ասաց, որ ամբողջությամբ կիսում է Լևոն Զուրաբյանի այն կարծիքը, որ խաղաղության ծրագիրը գնալով ավելի ու ավելի է հարազատ է դառնում ընտրողների համար:


«Քարոզչության առաջին օրը ես հանդիպում էի դիմադրության, կարծքիների բախման, ինչը հիմա չկա: Հիմա արդեն մարդիկ


փորձում են գտնել ելքեր, մոտեցումներ, հասկանալ, թե Կոնգրեսի առաջարկության հիմքում ինչ է դրված»,-ասաց Վլադիմիր Կարապետյանը:


Իսկ Կոնգրես-ՀԺԿ դաշինքի պատգամավորության թեկնածու Արշակ Մուսախանյանը, որը Գերմանիայում ուսումն էր շարունակում, վերադարձել է Հայաստան, որպեսզի մասնակցի Կոնգրես-ՀԺԿ դաշինքի քարոզարշավին, համեմատություններ անցկացրեց եվրոպական երկրների ու կովկասյան տարածաշրջանի միջեւ:


«Հատկապես, երբ մարդ ապրում է այլ երկրում և վերադառնալով իր հայրենիք, անպայման համեմատություններ անցկացնում է: Բեռլինում ապրելով, տեսնելով ֆրանսիացիների ու գերմանացիների նվաճումները, բարիդրացիությունը, խաղաղ համակեցությունը՝ ես նախանձով եմ լցվում այդ ժողովուրդների հանդեպ»,- ասաց Արշակ Մուսախանյանը:


Շտաբի բացումից հետո Կոնգրես-ՀԺԿ դաշինքի թեկնածուները շրջեցին Էրեբունի համայնքում, զրուցեցին քաղաքացիների հետ և բուկլետներ բաժանեցին:


Մանրամասները՝ տեսանյութերում:


Լիլիթ Թադևոսյան


 





 






