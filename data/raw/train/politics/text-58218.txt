
«Միջկուսակցական պայքարը ստորադասվում է անձերի պայքարին՝ գրեթե զրոյացնելով խորհրդարանական համակարգի ներքո ընտրապայքարի ծավալման գովաբանված առավելությունները: Այդպիսով, այս ընտրություններում գաղափարական պայքարը որևէ նշանակություն չի ունենալու»: Այս հայտարարության հեղինակը ոչ իրավապաշտպաններն են, ոչ ընդդիմադիրները, ոչ էլ երկրի վիճակից ու իշխանություններից  դժգոհ ՀՀ քաղաքացիները: Այս հայտարարության հեղինակը, ոչ այլ ոք է, քան Ռոբերտ Քոչարյանը: Վերջինս նույնիսկ հայտարարել է, որ այս ընտրություններում «լինելու է քսակների կռիվ զոռբայության մթնոլորտում: Հատկապես որ բազմաթիվ ընտրողներ այնպիսի ծանր սոցիալական վիճակում են հայտնվել, որ, ըստ ամենայնի, պատրաստ չեն մերժել փողը ու թերևս կմասնակցեն ձայների աճուրդին»:


Սա կատակ չէ: Քոչարյանն իսկապես գրավոր հայտարարությամբ բողոքում է «զոռբայության մթնոլորտից» եւ «քսակների կռվից», հա ու մեկ էլ՝ «գաղափարական պայքարի բացակայությունից»: Համենայնդեպս, հայտարարությունը տարածողները պնդում են, որ հեղինակը Քոչարյանն է:
