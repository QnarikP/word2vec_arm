
Հատուկ քննչական ծառայության խոսնակ Մարինա Օհանջանյանը տեղեկացրել է «Ազատություն» ռադիոկայանին, որ Ռոբերտ Քոչարյանի նկատմամբ ՀՔԾ-ն ընտրել է ստորագրություն չհեռանալու մասին խափանման միջոցը։


Հիշեցնենք, որ երեկ սահմանադրական կարգը տապալելու մեջ մեղադրվող Քոչարյանի փաստաբան Արամ Օրբելյանն «Ազատությանն» ասել էր, որ Քոչարյանը մտադիր է մեկնել Գերմանիա՝ տարեկան բժշկական հետազոտության, սակայն նախաքննական մարմնի կողմից կա իրավական արգելք, և որ պաշտպանական կողմն այժմ զբաղված է այդ արգելքի վերացման աշխատանքներով, իսկ այսօր փաստաբանն ասել է, որ ՀՔԾ-ի որոշմանը դեռ ծանոթ չեն, և պաշտպանական խումբը դրան կանդրադառնա վաղը:
