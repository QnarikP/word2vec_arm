
Հայաստանի Հանրապետության ռաջին նախագահ, Կոնգրես-ՀԺԿ դաշինքի ղեկավար Լեւոն Տեր-Պետրոսյանը մասնակցեց քվեարկությանը Սուրեն Սպանդարյանի անվան դպրոցում տեղակայված 9/18 ընտրատեղամասում: «Քվեարկեցի հանուն քաղաքացիական պարտքս կատարելու», - լրագրողներին ասաց Տեր-Պետրոսյանը:


Ապրիլի 2-ին Հայաստանում անցկացվում են 2015-ի սահմանադրական փոփոխություններից հետո առաջին համապետական ընտրությունները: Ընտրված խորհրդարանը 2018-ի ապրիլից՝ Սերժ Սարգսյանի լիազորությունների ավարտից հետո ընտրելու է պետության ձեւական ղեկավար՝ Հանրապետության նախագահին, ինչպես նաեւ ձեւավորելու է գործադիր իշխանությունը՝ երկրի փաստացի ղեկավար վարչապետի գլխավորությամբ: Ընտրություններին մասնակցում է 9 քաղաքական ուժ՝ 5 կուսակցություն եւ չորս դաշինք՝ Ազատ դեմոկրատները, «Ելք» դաշինքը, «Ծառուկյան» դաշինքը, Կոնգրես-ՀԺԿ դաշինքը, Հայաստանի կոմունիստական կուսակցությունը,  Հայաստանի հանրապետական կուսակցությունը, Հայ յեղափոխական դաշնակցությունը,  Հայկական վերածնունդ կուսակցությունը եւ «Օհանյան-Րաֆֆի-Օսկանյան» դաշինքը: 
