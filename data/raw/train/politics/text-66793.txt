
Սուրբ Սարգիս եկեղեցում այսօր  կայացած հոգեհանգստի կարգի մատուցման ժամանակ քահանան Մարտի 1-ի տասը զոհերին հավասարեցրել է Ղարաբաղյան պատերազմի եւ Ապրիլյան պատերազմի նահատակներին, բոլորին հայտարարելով ազատության, ժողովրդավարության համար զոհված հերոսներ, Ազատության հրապարակում մեկնարկած հավաքի ժամանակ ասաց Հայ ազգային կոնգրեսի փոխնախագահ Արամ Մանուկյանը:  


Նա նշեց, որ 2008-ի մարտի 1-ին Հայաստանի իշխանությունները գնդակահարեցին սեփական քաղաքացիներին, եւ երկիրը ինչպես Հոկտեմբերի 27-ին հետ ընկավ մի անորոշ ժամանակով: «Ժողովրդավարությունը գնդակահարվեց այս հրապարակում, գնդակահարվեց շարժումը, որը սկիզբ էր առել այս նույն հրապարակում՝ 20 տարի առաջ», - ասաց Մանուկյանը:


Նա ասաց, որ պետք է ոչ միայն սգալու, այլեւ շարունակել պայքարը՝ հիշեցնելով դեռեւս Արցախյան շարժման հանրահավաքներից արդիական կարգախոսը՝ «Սուգը հավերժ է, եթե չկա պայքար»:


Արամ Մանուկյանը տեղեկացրեց, որ Մարտի 1-ի զոհերի հարազատները մեկ շաբաթ առաջ դիմում են հղել ՄԻԵԴ-ի նախագահ Ռայմոնդին, որտեղ մանրամասն ներկայացվում են իրենց մտահոգությունները: Ըստ այդմ, ՄԻԵԴ-ի վճիռտը որ միայն Մարտի մեկի զոհերի, նրանց հարազատնբերի խնդիրն է, այլ դրանից է կախված նաեւ Հայաստանի հետագա ժողովրդավարական զարգացումը: Նամակում նշվում է նաեւ, որ արդեն 7 տարի է՝ գործն ընթացքի մեջ է, եւ ծնողները պահանջում են Դատարանից շուտափույթ գործի լսում, արագ ընթացք: Նամակն արդեն Մարտի 1-ի զոհերի ներկայացուցիչ Վահե Գրիգորյանը հանձնել է ՄԻԵԴ-ին: Մոտ օրերս փաստաբանը ընդարձակ պարզաբանումներ կտա, թե ինչ փուլում է:


Արամ Մանուկյանը տեղեկացրեց նաեւ, որ Մարտի 1-ին վբերաբերող փաստաթղթենրի հավաքածու է լույս տեսել՝ գաղտնի հրամաններ, միջազգային կառույցների արձագանքներ, զոհերի ծնողների մեկնաբանություններ եւ այլն:



