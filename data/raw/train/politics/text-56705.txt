

ԱԺ Հայ ազգային կոնգրես խմբակցության նախագահ Լեւոն Զուրաբյանի հայտարարությունը` խորհրդարանում:









Դեկտեմբերի 4-ին այցելեցինք Արմավիրի գյուղեր եւ բազմամարդ հանդիպումներ ունեցանք գյուղացիների հետ: Գյուղմթերք արտադրող բնակչության վիճակը աղետալի է, եւ դա միայն մեր այցելած գյուղերում չէ, այլ ամենուրեք: Մեծամասնությունը վերցրել է գյուղատնտեսական վարկեր՝ գրավադրելով իրենց տները, եւ հիմա, մի քանի տարվա ցրտահարումից եւ կարկտահարությունից հետո, ուղղակի ի վիճակի չէ վճարել պարտքերը՝ հայտնվելով բանկերի, դատարանների եւ ԴԱՀԿ-իճնշումների ներքո:









Խնդիրը ոչ թե մի քանի անբարեխիղճ աշխատողների է վերաբերում, այլ, ըստ էության՝ բոլորին, այսինքն՝ սա հաակարգային խնդիր է, որով պետք զբաղվի պետությունը: Վարկերի աներևակայելիորեն բարձր տոկոսադրույք ունեն՝ 24%, որը գյուղատնտեսական վարկը վերածում է սպառողականի՝ ի սկզբանե դատապարտելով գյուղացիական տնտեսությունը անվճարունակության: Կուտակված տույժերն ու տուգանքները կրկնապատիկ կամ եռապատիկ անգամ գերազանցում են վարկի մայր գումարը: «Սպայկա»՛ ընկերության եւ մաքսակետերի ապօրինի համագործակցությամբ, արհեստական մենաշնորհային խոչընդոտներով դժավարացվել է իրացումը՝ գյուղացուն պարտադրելով աննպաստ գներ:









Գյուղատնտեսական վարկերի տոկոսավճարները սպասարկելու նպատակով պետության կողմից տրամադրվող առանց այդ էլ փոքր ծավալների սուբսիդիաները վատնվում են:









Մարդիկ չեն հրաժարվում վճարելուց, սակայն խորացող պարտքային փոսից դուրս գալու հեռանկարի բացակայությունը դատապարտում է տասնյակ հազարավոր մարդկանց չքավորության, գցելով անհուսության գիրկը և մղելով արտագաղթի:









Այս ամենի հետևանքով տուժում են բոլորը. ա) աճում են բանկերի անհուսալի ակտիվները, բ) աճում է աղքատությունն ու գործազրկությունը, գ) կրճատվում են իրացման ծավալներն ու առևտուրը՝ ազդելով ՀՆԱ-ի վրա:









Խնդիրը վերաճել է պետական տնտեսական անվտանգության խնդրի, և պետությունը պարտավոր է գտնել համակողմանի, համալիր լուծում:









Հայ ազգային կոնգրեսը պահանջում է՝









Առնվազն կրկնապատկել գյուղացիական վարկերի համար տրամադրվող սուբսիդիաների ծավալները: Գյուղատնտեսությունում տրված բոլոր արտարժութային վարկերը վերածել դրամայինի: Բանկերից ձեռք բերել մինչև 3 մլն դրամի վարկային ժամկետանց պարտավորություններ, դրանց նկատմամբ սահմանել մարման 5-ամյա ժամկետ՝ առանց տոկոսագումարների հաշվարկման: 3 մլն դրամից ավելի գյուղատնտեսական վարկային պարտավորությունները վերաձևակերպել նոր վարկերի՝ 5 տարի մարման ժամկետով, տարեկան առավելագույնը 8 տոկոսով:









Պահանջում ենք նաեւ անհապաղ դադարեցնել ԴԱՀԿ կողմից բռնագանձման բոլոր գործողությունները, ազատել գյուղմթերքների իրացման շուկան, վերացնել «՛Սպայկա»՛ ընկերության ապօրինի մենաշնորհը, վերացնել կամայականությունները մաքսակետերում:









 

