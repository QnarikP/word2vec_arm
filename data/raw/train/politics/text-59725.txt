
«Լրագրողներ առանց սահմանների» միջազգային կազմակերպությունը հրապարակել է աշխարհում մամուլի ազատության տարեկան զեկույցը: Այս տարվա զեկույցում Հայաստանը 180 երկրների ցանկում զբաղեցնում է 79-րդ հորիզոնականը:


2016-ին Հայաստանը 74-րդն էր, այսինքն՝ 5 տեղով նահանջ է գրանցել:


Մեր հարեւաններից՝ Թուրքիան 155-րդն է՝4 հորիզոնական նահանջ, Ադրբեջանը` 162-րդը՝ 1 հորիզոնական վերելք, Վրաստանը 64-րդ տեղում է՝ ինչպես անցած տարի, Իրանը` 165-րդն է՝ 4 հորիզոնական վերելք, Ռուսաստանը ինչպես 2016-ին, այս տարի էլ 148-րդն է:


Հայաստանին վերաբերող հատվածում նշվում է, որ տպագիր մամուլը բազմազան ու բեւեռացված էր, լրագրողական հետաքննությունները ավելի շատ ծավալվում են համացանցում, սակայն հեռարձակվող ԶԼՄ-ներում քիչ է բազմակարծությունը: Անդրադարձ է կատարվում մեր կայքին՝ նշվում է, որ «iLur.am» կայքն ու «Հրապարակ» թերթը 2015-ի հոկտեմբերին կարեւոր իրավական հաղթանակի են հասել, երբ ՍԴ-ն լրագրության մեջ աղբյուրի գաղտնիությունը պահելու վերաբերյալ վճիռ կայացրեց: Սակայն, նշվում է զեկույցում, լրագրողների հանդեպ ոստիկանական բռնությունները շարունակել են անպատիժ մնալ. մասնավորապես՝ 2016-ի հուլիսին տասնյակ լրագրողներ են վիրավորել, երբ ոստիկանությունը ցույցերը ցրելու համար ուժ էր կիրառել: 
