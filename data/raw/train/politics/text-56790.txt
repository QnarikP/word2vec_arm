
Անի Պլազա հյուրանոցում Հայ Ազգային կոնգրեսի նախաձեռնությամբ տեղի ունեցավ ֆորում-քննարկում` «Լեռնային Ղարաբաղի հակամարտությունը և «անջատում հանուն փրկության» սկզբունքը» թեմայով: Մասնակիցների թվում էին քաղաքական, հասարակական գործիչներ, ԱԳՆ, օտարերկրյա պետությունների դեսպանությունների ներկայացուցիչներ եւ այլք: 


Ֆորումի հիմնական բանախոսը միջազգային իրավունքի փորձագետ Րաֆֆի Գաֆայանն էր (Ֆրանսիա):


Բացման խոսքում Հայ ազգային կոնգերսի փոխնախագահ Լևոն Զուրաբյանը հիշեցրեց, որ 1996-ի ԵԱՀԿ Լիսաբոնյան գագաթնաժողովում նախագահ Լևոն Տեր-Պետրոսյանը, հիմնավորելով ՀՀ եւ ԼՂՀ տեսակետը ղարաբաղյան հարցում, առաջ քաշեց «ինքնորոշում հանուն փրկության» սկզբունքը: Ըստ դրա, ԼՂ ինքնորոշման եւ Ադրբեջանից անջատման ձգտումը ոչ թե ինքնանպատակ է, այլ պարտադրված անհրաժեշտություն, ֆիզիկական բնաջնջումից ու տեղահանություններից պաշտպանվելու հուսալի միջոց:


Րաֆֆի Գալֆայանը, ներկայացնելով ԼՂ կարգավորմանը վերաբերող միջազգային իրավունքի հանրահայտ սկզբունքները՝ նշեց, որ «ինքնորոշում հանուն փրկության» սկզբունքն արդիական է նաեւ այսօր, առավելեւս, Ապրիլյան պատերազմից հետո, երբ Ադրբեջանը անմարդկային վերաբերմունք ցուցաբերեց ինչպես իր տիրապետության տակ գտնվող հայ զինվորականների, այնպես էլ խաղաղ բնակիչների նկատմամբ:


Փորձագետը նշեց, որ միջազգային պրակտիկայում «արտաքին» ինքնորոշման իրավունքի (մետրոպոլիայից անջատվելու-խմբ.) կիրառման համար Միջազգային դատարանը չորս հիմնական չափորոշիչ է առաջ քաշել. «Առաջին՝ մարդկանց խումբը պետք է նույնականացվի տվյալ երկրի տարածքում, երկրորդ՝ մարդկանց խումբը պետք է բնակվի տվյալ երկրի որոշակի տարածքում, (իսկ արցախահայությունը չէր կարողանա օգտվել իր արտաքին ինքնորոշման իրավունքից, եթե սփռված լիներ ողջ Ադրբեջանի տարածքով մեկ), երրորդ` պետք է տվյալ տարածքում մեծամասնություն կազմի, չորրորդ`արտաքին ինքնորոշման իրավունքը կարող է կիրառվել միայն այն պարագայում, երբ խախտվել են տվյալ մարդկանց խմբի իրավունքները, վտանգի տակ է նրանց գոյության իրավունքը»:


Իրավաբանի խոսքով, սակայն, ՀՀ իշխանությունը պատշաճ կերպով միիջազգային հարթակում չներկայացրեց Ադրբեջանի վարքագիծը՝ դրանով իսկ թուլացնելով հայկական կողմի դիրքերը:


«Հայաստանը կարող էր դիմել ՄԱԿ-ի ռասսայական խտրականությունների հանձնաժողովին, իսկ ԼՂՀ-ն՝ ՄԱԿ Մարդու իրավունքների խորհրդին», նշեց Գալֆայանը՝ նկատելով, որ այս վեջին ատյանին դիմելու համար պարտադիր չէ լինել ճանաչված պետություն լինել: Իրավաբանը ասաց, որ, թեեւ ՀՀ եւ ԼՂՀ օմբուդսմաննները թեեւ վերջերս դիմել են ՄԱԿ-ի Մարդու իրավունքների հանձնակատարին եւ ներկայացրել են ապրիլին կատարված վայրագությունները, սակայն մտավախություն հայտնեց, որ այդ քայլը կարող է չափազանց ուշացած լինել:


Քննարկմանը մասնակցում էր նախկին արտգործնախարար (1993-96թթ.) Վահան Փափազյանը: Նա, անդրադառնալով Գալֆայանի նշած արտաքին քաղաքական բացթողումներին, նշեց, որ ԼՂ հարցը միջազգային ատյաններում պատշաճ ներկայացնելու համար անհրաժեշտ է, որ Արցախը գործոն լինի: Մինչդեռ, ըստ նրա, ներկայումս անգամ Հայաստանի, որպես միջազգային քաղաքական գործոնի, դերն է նվազում: 


 Տեսանյութը` Lragir.am-ի 
