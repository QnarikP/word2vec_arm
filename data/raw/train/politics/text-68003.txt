
Մոնթե Մելքոնյանի անվան թիվ 11 հիմնական դպրոցի տնօրեն Ռուզաննա Ազիզյանն այսօր հրաժարականի դիմում է ներկայացրել։


Այդ մասին այսօր դպրոցում`ուսուցիչների եւ ծնողների հետ հանդիպման ժամանակ հայտարարել է Երևանի քաղաքապետարանի հանրակրթության վարչության պետ Աննա Ստեփանյանը:


«Հրաժարականի դիմումը քաղաքապետին է տրված ընթացք տալու համար։ Կա ընթացակարգ և ամեն ինչ պետք է կատարվի օրենքի սահմաններում: Եթե մի դպրոցում ղեկավարը սիրված չէ, առնվազն բարոյական չէ դպրոցում աշխատելը», - հայտարարել է նա: 


Հիշեցնենք, որ երեկ մմի խումբ աշակերտներ ցույց էին իրականացրել դպրոցի շենքում, իսկ ուսուցիչներն էլ տնօրենի հրաժարականը պահանջող ստորագրահավաք էին սկսել: Նրանք Ազիզյանին մեղադրում էին դպրոցը քաղաքականացնելու, ընտրական գործընթացներին ստիպողաբար խառնելու եւ կոռուպցիոն գործարքների մեջ:
