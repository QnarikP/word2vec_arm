
Այսօր Հայոց բանակի կազմավորման օրն է: Ամեն տարի իշխանությունները հանդես են գալիս ճոռոմ ելույթներով, խրոխտ դեմքերով այցելում են Եռաբլուր` իբրեւ թե ժողովրդի հետ միասին նշում են Բանակի օրը: Իսկ թե ինչպես են իրականում ժողովրդի հետ նշում այդ օրը, գիտենք` ոչ լսելով:


2 տարի առաջ հենց այս օրը ոստիկանության աշխատակիցները թույլ չեն տվել «Բանակն իրականում» նախաձեռնության անդամներին և բանակում խաղաղ պայմաններում զոհված զինծառայողների 4 մայրերին մոտենալ Օպերայի և բալետի թատրոնի շենքին, որտեղ ժամը 17։00-ից Հայոց բանակի կազմավորման 22-ամյակի կապակցությամբ տոնական համերգ է անցկացվում։


Բանակում խաղաղ պայմաններում զոհված զինծառայող Վալերի Մուրադյանի մայրը՝ Նանա Մուրադյանը, փորձել է ճեղքել ոստիկանների պատը, սակայն նրան հրելով հետ են շպրտել։


Ավելի ուշ, երբ ակցիայի մասնակիցները փորձել են օպերայի շենքին մոտենալ Մաշտոցի պողոտայի կողմից, նրանց նկատմամբ ուժ են կիրառել, հրել ու քաշքշել։


 
