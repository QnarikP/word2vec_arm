
Հարութ Ուլոյանը ֆեյսբուքում գրում է.


«Երբ Տեր-Պետրոսյանի «վերադարձի» մասին հեգնանքով խոսում են իշխանությունն ու նրան սպասարկող թայֆեքը, դա դեռ հասկանալի ա, բայց երբ «վերադարձի» մասին խոսում են այդ շրջանակներից դուրս գտնվող մարդիկ, դա ոչ միայն անհասկանալի ա, այլև զարմանք ա առաջացնում:


Իշխանությունները Տեր-Պետրոսյանի առաջադրման ու Կոնգրեսի ցուցակը գլխավորելու լուրը որպես «վերադարձ» են բնորոշում, քանի որ այդ «գնահատականով» նրանք փորձում են ապացուցված համարել 8 տարվա ընթացքում ամիսը մեկ իրենց կողմից շարունակ կրկնվող այն հանճարեղ, չնաշխարհիկ թեզը, թե Տեր-Պետրոսյանը ձեռքերը լվացել ա, կամ «թոշակի ա անցել»: 8 տարվա ընթացքում Տեր-Պետրոսյանի մի ելույթից վերլուծագանգերը եզրակացնում էին, որ` «վերջ, Տեր-Պետրոսյանը այս ելույթով քաղաքականությունից հեռանալու իր մտադրությունն ա հայտնում», անցնում էր որոշ ժամանակ, Տեր-Պետրոսյանի մեկ այլ ելույթից կամ գնահատականից նույն վերլուծագանգերը կանխագուշակում էին Տեր-Պետրոսյանի վերադարձի նախանշաններ: Ու այդպես շարունակ:


Նույնիսկ վերջին մեկ տարվա հայաստանյան կարևոր քաղաքական իրադարձություններին միայն Տեր-Պետրոսյանն ա եղել, ով տվել ա սկզբունքային, քաղաքական գնահատականներ: Տեր-Պետրոսյանն էր, ով հատուկ հրապարակումներով քննադատում էր Սահմանադրության փոփոխության նախաձեռնությունը, ու ըստ էության միայն իր ղեկավարած ուժը պայքարեց այդ նախաձեռնության դեմ; Տեր-Պետրոսյանն էր, ով ապրիլյան քառօրյա պատերազմի ժամանակ հանդես եկավ բացառիկ սկզբունքային դիքորոշմամբ ու նմանատիպ վարք ցուցաբերեց, թեկուզ և շատերիս համար անընկալելի; Տեր-Պետրոսյանն էր, ով ՊՊԾ գնդի գրավման ժամանակ կրկին սկզբունքային հրապարակմամբ հանդես եկավ, ու ըստ էության, այդ հրապարակումը քննադատողները ցուցաբերեցին նույնպիսի դիրքորոշում, որը մատնանշում էր Տեր-Պետրոսյանը; Տեր-Պետրոսյանն էր, ով, որպես կոռուպցիայի դեմ պայքարի արդյունավետության նախապայման, նոր կառավարությանը առաջարկություն-խորհրդով դիմեց, ապա վտանգներ կանխատեսեց... Ի՞նչ ա, պարտադիր պիտի Տեր-Պետրոսյանը տեսախցիկների առջև աներ իր հայտարարությունները, որ համարվեր, թե նա «քաղաքականության մե՞ջ» ա: Հիմա տեսախցիկների միջոցով ով ասես, երբ ասես, ինչ ասես խոսում ու գնՀատականներ ա տալիս, գուշակություններ ա անում... Ու ի՞նչ, նրանք բոլորը ակտիվ քաղաքականության մեջ են, Տեր-Պետրոսյանն էլ հեռացել էր քաղաքականությունից ու նո՞ր պիտի վերադառնա»:


 
