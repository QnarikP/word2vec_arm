
ՀԺԿ-ի և ՀԱԿ-ի կանայք միշտ շատ ակտիվ են եղել, և ես կասեի՝ նույնիսկ անձնազոհաբար պայքարել են հանուն արդարության թե՛ 2003 թվականի, թե՛ 2008 թվականի նախագահական ընտրությունների ժամանակ, և մենք դա չենք կարող մոռանալ: Այդ մասին այսօր «Կանայք հանուն Խաղաղության»  միջոցառման ժամանակ հայտարարեց Ժողովրդական կուսակցության նախագահ, ԱԺ ՀԱԿ խմբակցության պատգամավոր Ստեփան Դեմիրճյանը:


Արձագանքելով Արամ Մանուկյանի այն խոստովանությանը, որ ժամանակին Մարտի 8-ը հանել էին տոների շարքից, սակայն հետո զգացել էին, որ դա սխալ էր, Դեմիրճյանն ասաց. «Սխալվել կարելի է, լավ է, որ սխալներն ընդունում եք: Եվ ճիշտ էր, իհարկե, վերականգնելը»: Միջոցառման ժամանակ ելույթ ունեցավ նաև Կոնգրես-ՀԺԿ դաշինքի պատգամավորության թեկնածու, ՀԺԿ-ի անդամ Լուսինե Չալաբյանը:


«Առանց խաղաղության ոչ մի ապագա չկա, ո՛չ մեզ համար, ո՛չ մեր երեխաների համար: Կիսախաղաղ, կիսապատերազմական վիճակում երկիրը չի զարգանում, կիսատ տնտեսություն, կիսատ առողջապահություն, կիսատ մշակույթ: Մենք բոլորս միասին մեր ուժը պետք է ներդնենք այս իրավիճակից դուրս գալու համար, որ տիրի լիարժեք խաղաղություն, որ մեր զավակների ապագան ավելի բարեկեցիկ լինի, և մեր երկիրը զարգանա»,- ասաց Չալաբյանը:


Լիլիթ Թադևոսյան


Մանրամասները՝ տեսանյութերում:


 
