
Այսօր Ազգային ժողովում լրագրողների հետ ճեպազրույցում փոխարտգործնախարար Շավարշ Քոչարյանն անդրադարձել է Սերժ Սարգսյանի օրերս արած այն դետարկմանը, թե «ցավոտ լուծում է լինելու Արցախի հարցում»։


«Եթե Ադրբեջանը խելքի գա, եւ իրոք լուծումը լինի փոխզիջումային, բնական է, դա կողմերի համար ցավալի կլինի, սակայն դրա որեւէ նշան չկա, որ Ադրբեջանը պատրաստ է գալ կոնստրուկտիվ քայլերի: Բայց ես հրաժարվում եմ խոսել որեւէ փոխզիջման մասին, որովհետեւ, եթե մի կողմը խոսում է ոչ թե զիջումների մասին, այլ հակառակը՝ բարձրացնում է նշաձողը, ապա խոսել հայկական կողմի զիջումների մասին, կոպիտ սխալ է, դա կլինի հենց զիջում, ոչ թե փոխզիջում։ Դրա համար այն պահին, երբ որ Ադրբեջանը հայտարարեց, որ պատրաստ է փոխզիջման, ես ձեր բոլոր հարցերին կպատասխանեմ»,- հայտարարել է Քոչարյանը։


Հիշեցնենք, որ Ժնեւում կայացած Սարգսյան-Ալիեւ հանդիպումից հետո Սերժ Սարգսյանը ՀՀԿ «Անդրանիկ Մարգարյան» քաղաքական դպրոցում հայտարարել է, թե «ցավոտ լուծում է լինելու Արցախի հարցում: Չի կարող առանց փոխզիջումների լուծում լինել»:
