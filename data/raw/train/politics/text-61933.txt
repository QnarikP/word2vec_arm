
ՄԱԿ-ի կենտրոնակայանում iLur.am-ի թղթակից Աննա Նազլոյանը խոսում է Միավորված ազգերի կազմակերպությունում Ադրբեջանի քաղաքական ագրեսիայի մասին:


«Բաքվի դեսպան Յաշար Ալիեւը շատ ակտիվ է: Երբ  վերջերս ստուգեցի ՄԱԿ-ում Ադրբեջանի ներկայացուցչության պաշտոնական կայքը, նկատեցի, որ դրա բովանդակությունն էականորեն փոխվել է, ռուսերեն եւ անգլերեն բաժինների տեքստերը, ի տարբերություն նախկինում եղածի, գրեթե առանց տառասխալների ու քերականական սխալների են», - նշում է մեր թղթակիցը: Նրա խոսքով, սա վկայում է այն մասին, որ Ադրբեջանը բավական լուրջ միջոցներ է ներդնում այս գործում:


ՄԱԿ-ում Հայաստանի եւ Ադրբեջանի փոխհարաբերությունները, Աննա Նազլոյանի խոսքով, կարելի է անվանել «հատուկ նամակների պատերազմ»: Պարբերաբար Ադրբեջանի եւ Հայաստանի դեսպանները հատուկ նամակ են գրում գլխավոր քարտուղարի անունով, որում ուշադրություն են հրավիրվում որեւէ խնդրի վրա: Եթե, ասենք, Հյաստանի դեսպանը մեկ թերթանոց նամակ է գրում, որում սովորաբար ուշադրություն է հրավիրում սահմանին Ադրբեջանի հարուցած զինված միջադեպերի, այդ երկրում ժողովրդավարական ազատությունների ոտնահարման դեպքերի վրա, ապա Յաշար Ալիեւը պատասխանում է 10 թերթանոց նամակով, որտեղ ներկայացվում են Բաքվի պրոպագանդայի սիրված թեմաները՝ «20%-ի», «հազարամյակներ ի վեր ադրբեջանցիներով բնակեցված» Ղարաբաղի եւ Նախիջեւանի, հայերի կողմից ադրբեջանական ժողովրդի նկատմամբ պարբերաբար իրականացված ցեղասպանության մասին եւ այլն: Մանրամասները՝ տեսանյութում
