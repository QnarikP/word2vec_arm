
Հայ ազգային կոնգրեսում շարունակվում են ՀՀ առաջին նախագահ Լևոն Տեր-Պետրոսյանի տիկնոջ՝ Լյուդմիլա Տեր-Պետրոսյանի ղեկավարած Կանանց համահայկական միության նախաձեռնած քաղաքական սեմինարները: Երեկ տեղի ունեցավ հերթական սեմինարը: Սեմինարի թեման էր՝ Քաղաքական տեղաշարժերը Արևմուտքում, իսկ բանախոսը ԱՄՆ-ի Լիհայի համալսարանի պրոֆեսոր, քաղաքագիտության դոկտոր Արման Գրիգորյանն էր:


Սեմինարից հետո iLur.am-ի հետ զրույցում Արման Գրիգորյանն ասաց, որ քննարկվեցին արևմուտքում ընթացող վերջին շրջանի քաղաքական տեղաշարժերը:


«Մասնավորապես՝ քննարկեցինք Թրամփի ընտրությունը, բրեգզիտը, քաղաքական աջի վերելքը, դրան զուգահեռ՝ նաև քաղաքական ձախի որոշ վերափոխումները թե՛ Մեծ Բրիտանիայում, թե՛ Ֆրանսիայում և թե ԱՄՆ-ում: Ես փորձեցի խոսել այդ պրոցեսների ակունքների, տնտեսական, քաղաքական ակունքների մասին և ծավալվեց շատ հետաքրքիր զրույց այդ հարցերի շուրջ»,- ասաց Արման Գրիգորյանը:


Հիշեցնենք, որ նախորդ բանախոսները եղել են Վահան Փափազյանը, Վահագն Խաչատրյանը, Աշոտ Սարգսյանը, Տիգրան Պասկևիչյանը:
