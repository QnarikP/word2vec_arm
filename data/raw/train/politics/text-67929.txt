
Հայաստանի՝ Մոսկվա այցելած ներկայացուցիչների շփումները կենտրոնացել են այդ երկրում սահմանադրական ճանապարհով ճգնաժամի շուտափույթ կարգավորման անհրաժեշտության ուղղությամբ, լրագրողներին հաղորդել է Ռուսաստանի նախագահի մամուլի քարտուղար Դմիտրի Պեսկովը:


«Բանակցություններ են կայացել գերատեսչությունների գծով, նաև հեռախոսազրույց է տեղի ունեցել (ՌԴ նախագահ Վլադիմիր Պուտինի և Հայաստանի վարչապետի պաշտոնակատար Կարեն Կարապետյանի միջև): Հիմնականում այդ շփումները կենտրոնացել են Հայաստանում ստեղծված ճգնաժամային իրավիճակի շուտափույթ կարգավորման անհրաժեշտության շուրջ, անկասկած՝ սահմանադրության շրջանակներում, այնպես, որ փոխհամաձայնություն ձեռք բերվի բոլոր շահագրգիռ կողմերի միջև,- ասել է Կրեմլի ներկայացուցիչը:- Այդ կապակցությամբ բոլորս սպասում ենք և հետևում վարչապետի ընտրությանը, որը կկայանա (Հայաստանի) խորհրդարանում մայիսի 1-ին»,- հավելել է Պեսկովը:


«Ես ոչ մի տեղեկություն չունեմ, ոչինչ չեմ կարող ասել»,- խոստովանել է Պեսկովը, երբ նրան հարցրել են, թե ապրիլի 25-ին ռուսաստանցի բարձրաստիճան պաշտոնյաներից ով է այցելել Հայաստան, ինչի մասին տեղեկացրել են հայկական լրատվամիջոցները:


 
