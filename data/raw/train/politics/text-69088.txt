
Բաղրամյան  26 հասցեում գտնվող նախկին նախագահական նստավայրը, որը Սերժ Սարգսյանի կամքով դարձել էր վարչապետի երկու  նստավայրերից մեկը, նորից կվերադարձվի նախագահին: Այդ մասին այսօր կառավարության նիստում հայտարարել է վարչապետ Նիկոլ Փաշինյանը:


«Կարծում եմ, որ Բաղրամյան 26-ի շենքից պետք է հրաժարվենք ու վերադարձնենք նախագահի աշխատակազմին։ Հիմա մի քանի արարողակարգային պարտականություններ կան, որոնք պետք է լուծվեն, մասնավորապես, շենքային պայմանների հետ կապված։ Դա կարճ ժամանակում պետք է լուծենք։ Ես հիմա աշխատում եմ Կառավարության շենքում, ու վարչապետը մեկ նստավայր պետք է ունենա»,- ասել է Փաշինյանը:
