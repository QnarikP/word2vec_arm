
41 պատգամավորի ստորագրությամբ Նիկոլ Փաշինյանն առաջադրվեց վարչապետի թեկնածու։ Այդ մասին «Ազատության»-ը տեղեկացրել են «Ելք» խմբակցությունից։


Հիշեցնենք, որ նախորդ անգամ, չնայած «Ծառուկյան» եւ ՀՅԴ խմբակցությունների աջակցությանը, Փաշինյանը առաջադրվել էր միայն «Ելք» խմբակցության կողմից:  Այս անգամ, ստացվում է, որ Փաշինյանը ԱԺ 1/3-ի թեկնածուն է:


Երեկ ՀՀԿ խմբակցության ղեկավար Վահրամ Բաղդասարյանը հայտարարել է, որ մայիսի 8-ին նախատեսված երկրորդ քվեարկությունից առաջա իրենք սեփական թեկնածու չեն առաջադրելու, եւ աջակցելու են ԱԺ 1/3-ի կողմից առաջադրված թեկնածուին:


Առաջին քվեարկության ժամանակ, որը տեղի էր ունեցել մայիսի 1-ին, Փաշինյանը Ազգային ժողովում չստացավ բավարար թվով ձայներ․նրա օգտին քվեարկեց 45, դեմ՝ 56 պատգամավոր:


 
