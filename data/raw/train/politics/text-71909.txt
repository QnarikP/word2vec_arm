
Ռոբերտ Քոչարյանի փաստաբանները հայտարարել են, որ դիմել են Մարդու իրավունքների եվրոպական դատարան, քանի որ հայաստանյան դատական ատյաններն այդ գործով անարդյունավետ են համարում:


Փաստաբանական թիմի մամուլի քարտուղար Էլեն Առաքելյանը շաբաթ օրը տեղեկացրել է, որ պաշտպանական կողմը գանգատով դիմել է ՄԻԵԴ:


«Գանգատը տրվել է Մարդու իրավունքների և հիմնարար ազատությունների պաշտպանության եվրոպական կոնվենցիայի դրույթների համապատասխան, անմեղության կանխավարկածը և պաշտպանվելու իրավունքը խախտելու հիման վրա: Փաստաբանների թիմը դիմել է ՄԻԵԴ՝ չսպառելով ներպետական դատական ատյանների հնարավորությունները, քանի որ այս գործով դրանք անարդյունավետ է համարում»,- ասվում է Facebook-ում փաստաբանների թիմի էջում տեղադրված հայտարարության մեջ:


Պետական հեղաշրջման և Մարտի 1-ի ցույցերը ցրելու վերաբերյալ գործի շրջանակներում մեղադրանքներ են ներկայացվել նաև Հայաստանի պաշտպանության նախկին նախարար Միքայել Հարությունյանին, որի նկատմամբ միջպետական հետախուզում է հայտարարվել, և ՀԱՊԿ նախկին գլխավոր քարտուղար Յուրի Խաչատուրովին:


Փոխանցում է ria.ru-ն:
