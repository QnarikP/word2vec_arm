
Այսօր, երբ Կոնգրես-ՀԺԿ դաշինքի պատգամավորության թեկնածուները հանդիպում էին անցկացնում ընտրողների հետ և խոսում խաղաղության ծրագրի մասին, Գուրգեն ներկայացած մի քաղաքացի փորձում էր խոչընդոտել այդ հանդիպումը, իբր՝ ծրագրի մասին հարցեր է տալիս:


Տեսնելով, որ ՀԱԿ փոխնախագահ Լևոն Զուրաբյանը պատասխանում է իր հարցին, նա սկսեց պարբերաբար ընդհատել նրան՝ փորձելով սադրել: Սակայն, երբ դա նույնպես չստացվեց, վերջինս հեռացավ այդտեղից:


Իսկ մինչ այդ Լևոն Զուրաբյանն ասաց, որ իր կարծիքով՝ իրենք լուրջ առաքելություն ունեն մեր ժողովրդին ճշմարտությունն ասելու, քանի որ այսօր ոչ ոք չի ցանկանում այդ ճշմարտությունը ժողովրդին հասցնել:


«Իհարկե, մենք ուզում ենք ստեղծել երկիր, որը զարգանում է, և դրա համար մեր բուկլետի և մեր ծրագրի մեջ շատ կարևոր մի դրույթ ենք մտցրել, այն է՝ պետությունը պետք է լինի զարգացման գործիք, ոչ թե լինի գիշատիչ, ոնց որ Հայաստանում է: Այսօր Հայաստանում պետական հաստատութունները՝ հարկայինը, մաքսայինը, անգամ այդ ԺԷԿ-երը՝ բոլորը քաղաքացուն կեղեքող, ունեզրկող, գիշատիչ հաստատություններ են»,- ասաց նա:


Մանրամասները՝ տեսանյութում:


Լիլիթ Թադևոսյան


 


 
