
ԼՂ հակամարտության կարգավորումը խաղաղ ճանապարհից զատ՝ այլ լուծում չունի, լրագրողների հետ զրույցում այսօր հայտարարել է Հայաստանում Ֆրանսիայի դեսպան Ժան-Ֆրանսուա Շարպանտիեն: Դեսպանի խոսքով, ստեղծված իրավիճակը չի կարող ընդունելի լինել հակամարտության կողմերից ոչ մեկի համար, քանր որ երկուստեք զոհեր կան։


«Մինչ օրս շարունակվում է լարվածությունը շփման գծում: Այս իրավիճակը չի կարող այլեւս շարունակվել», - ասել է Շարպանտիեն:


Դեսպանի խոսքով, Մինսկի խմբի համանախագահող երկրները ջանք չեն խնայում  բանակցային գործընթացում կրկին երկխոսության հիմքեր ստեղծելու համար։


«Պահը  հասունանալուն պես Ֆրանսիան պատրաստակամություն է ցուցաբերում աջակցելու նմանատիպ հանդիպումներին», - նշել է Ֆրանսիայի դեսպանը՝ շեշտելով, որ հակամարտության լուծումն, այնուհանդերձ, միջնորդներից կախված չէ եւ պայմանավորված է հակամարտող կողմերի ցուցաբերած քաղաքական կամքով։
