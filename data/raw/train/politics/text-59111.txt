
Արարատի մարզի Սիսավան համայնքում տեղակայված 13/18 ընտրատեղամասում արձանագրվել է բաց քվեարկության փորձ, որն ուղեկցվել է քաշքշուքով ու ծեծկռտուքով: Իսկ 3/28-ում (Քանաքեռ-Զեյթուն) քաղաքացին ընտրատեղամաս է եկել ՀՀԿ-ի օգտին քվեարկած քվեաթերթիկով: Քվեարկության մեկնարկից հետո, շուրջ երեք ժամվա ընթացքում Քաղաքացի դիտորդ նախաձեռնությունը շուրջ 500 ընտրախախտում է գրանցել: 


Խախտումների զգալի մասը՝ շուրջ 14 տոկոս, վերաբերում է տեխնիկական սարքի անսարքությանը կամ խափանմանը: Հաճախակի գրանցվում են նաեւ ընտրողի կողմից քվեարկության գաղտնիության խախտման դեպքեր, ընտրողության ուղղորդման դեպքեր: 






