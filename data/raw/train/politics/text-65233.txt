
Դեկտեմբերի 1-3-ը Նիդերլանդներում տեղի է ունեցել Եվրոպայի լիբերալների եւ դեմոկրատների կուսակցության (ALDE) համագումարը: Ամբողջ Եվրոպայից համագումարին մեկնած ավելի քան 1000 լիբերալներ եւ դեմոկրատներ երեք օր քննարկել են կարեւոր քաղաքական եւ ընտրական գործընթացներին վերաբերող հարցեր, ինչպես նաեւ ցանցային միջոցառումների հետ կապված խնդիրներ:


 Որպես համաեվրոպական այս մեծ ընտանիքի անդամ, համագումարին մասնակցել է նաեւ Հայ ազգային կոնգրեսի պատվիրակությունը: Կոնգրեսի պատվիրակության կազմում էին մասնավորապես Կոնգրեսի փոխնախագահներ Արամ Մանուկյանն ու Լեւոն Զուրաբյանը, Կոնգրեսի խոսնակ Արման Մուսինյանը, արտաքին հարաբերությունների հանձնաժողովի նախագահ Վլադիմիր Կարապետյանը, նաեւ կուսակցության այլ անդամներ: Համագումարի շրջանակներում Կոնգրեսի պատվիրակությունը հանդիպումներ է ունեցել, մասնավորապես, մինչեւ 2017 թվականի ամառը ԵԱՀԿ/ԺՀՄԻԳ ղեկավար, գերմանացի քաղաքական գործիչ Միխաել Լինքի, Եվրոպայի լիբերալ ֆորումի նախագահ Յուրգեն Մարտենսի, ALDE-ի փոխնախագահ, Բուլղարիան ներկայացնող Իլհան Քուչուքի, ինչպես նաեւ գործընկեր կուսակցությունների ներկայացուցիների հետ: Հանդիպումների ժամանակ քննարկվել են ժողովարարության զարգացման, ALDE-ի շրջանակներում ծրագրերի իրականացման, տարածաշրջանային հարցեր:
