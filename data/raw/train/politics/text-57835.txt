
Հանրապետական Լեռնիկ Ալեքսանյանը «Ազատության» հետ զրույցում չի հերքել, որ գյուղերում ընտրություններից առաջ ալյուր ու բրինձ են բաժանում, բայց ուշագրավն այն է, որ նա պնդում էր, որ դա ընտրակաշառք չէ, այլ բարեգործություն:


«Եթե մարդը մեկին ինչ-որ բան ա տալիս որպես բարեգործություն, նրան քրեական պատասխանատվության կանչելը շատ դժվար բան ա: Կաշառքը․․․ շատ դժվար ա, եթե էդ պահին դու չես ասում, որ դա կաշառք ա: Մարդը օգնում ա էս մարդուն, դե էկեք ապացուցեք իրավական դաշտում, որ սա կաշառք ա: Մենակ մեր թեկնածուները չեն: Հանրապետականներ չասենք․ դրանք մարդիկ են, որոնք ռեյտինգային կարգով ընտրվում են, բոլոր կուսակցությունների ցուցակներում էլ կան մարդիկ, որոնք ինչ-որ չափով օգնել և օգնում են մարդկանց․․․ Ընտրություններից առաջ կլինի, հետո կլինի, մինչև էդ չե՞ն օգնել», - «Ազատության» հետ զրույցում ասել է Ալեքսանյանը:


 
