
Կենտրոնական ընտրական հանձնաժողովը արտահերթ նիստում գրանցել է Երեւանի ավագանու արտահերթ ընտրություններում առաջադրված 8 կուսակցությունների եւ 4 դաշինքների ընտրական ցուցակները:


ԿԸՀ փոխանցմամբ, նախքան կուսակցությունների, դաշինքների ընտրական ցուցակների գրանցման նիստի մեկնարկը «Հայաստանի ժողովրդավարական ազատական միություն» կուսակցության կողմից Կենտրոնական ընտրական հանձնաժողով էր ներկայացվել դիմում՝ ընտրություններին մասնակցելուց հրաժարվելու վերաբերյալ: Երեւանի ավագանու արտահերթ ընտրություններին մասնակցող կուսակցությունների, կուսակցությունների դաշինքների համար հավասար հնարավորություններ ապահովելու նպատակով եւ ղեկավարվելով ՀՀ ընտրական oրենuգիրքի 51-րդ հոդվածի 2-րդ մասի 13-րդ կետով՝ Կենտրոնական ընտրական հանձնաժողովը սահմանել է ընտրություններին մասնակցող կուսակցությունների, կուսակցությունների դաշինքների հերթական համարները՝ գրանցման պահի դրությամբ կուսակցությունների, կուսակցությունների դաշինքների անվանումների այբբենական հերթականությամբ հետեւյալ կերպ՝ 1. «Բարգավաճ Հայաստան» կուսակցություն 2. «Երեւանի Հանրություն» դաշինք 3. «Երեւանցիներ» դաշինք 4. «Երկիր Ծիրանի» կուսակցություն 5. «Ժառանգություն» կուսակցություն 6. «Ժողովրդավարական ուղի» կուսակցություն 7. «Իմ Քայլը» դաշինք 8. «Լույս»  դաշինք 9. «Հայ Յեղափոխական Դաշնակցություն» կուսակցություն 10. «Հայք» (Հայկազուններ) կուսակցություն 11. Ռեֆորմիստների կուսակցություն 12. «Օրինաց երկիր» կուսակցություն
