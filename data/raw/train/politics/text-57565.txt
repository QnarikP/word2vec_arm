
ԱԺ ընտրություններում ՀՀԿ նախընտրական ցուցակը գլխավորելու է ոչ թե Սերժ Սարգսյանը, այլ ՊՆախարար Վիգեն Սարգսյանը: Այդ մասին այսօր հայտնի դարձավ ՀՀԿ-ի ԳՄ նիստից հետո:


2-րդ տեղում Երևանի քաղաքապետ Տարոն Մարգարյանն է, 3-րդում՝ արդարադատության նախարար Արփինե Հովհաննիսյանը, 4-րդ տեղում՝ ԱԺ առողջապահության, մայրության և մանկության հարցերի մշտական հանձնաժողովի նախագահ Արա Բաբլոյանը, 5-ում`մշակույթի նախարար Արմեն Ամիրյանը:


Ներկայացնելով ՀՀԿ ցուցակը, այդ կուսակցության խոսնակ Էդուարդ Շարմազանովը ասել է, թե հայտնի են նաեւ հաջորդ հնգյակի անունները, որոնք սակայն, կարող են փոխվել: Այսպես, ցուցակի 6-րդ տեղում է ՀՀԿ փոխնախագահ Արմեն Աշոտյանը, 7-ը` Էդուարդ Շարմազանովը, 8-ում` ՀՀԿ-ական պատգամավոր Մարգարիտ Եսայանը, 9-ը` նորից ՀՀԿ-ական պատգամավոր Սամվել Ֆարմանյանը, և 10-րդը` պատգամավոր, ՀՀԿ երիտթեւի ղեկավար Կարեն Ավագյանը:
