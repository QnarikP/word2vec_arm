
Առավոտյան ժամը 8-ին բացվել են Հայաստանի  բոլոր 2009 ընտրական տեղամասերը, քվեարկությանն սկսվել է։


Հայաստանի ընտրողների քանակը, ըստ ՀՀ ոստիկանության անձնագրային և վիզային վարչության վերջին տվյալների, 2,564,195 մարդ է: 


Ընտրություններին մասնակցում է 9 քաղաքական ուժ՝ 5 կուսակցություն եւ չորս դաշինք՝ Ազատ դեմոկրատները, «Ելք» դաշինքը, «Ծառուկյան» դաշինքը, Կոնգրես-ՀԺԿ դաշինքը, Հայաստանի կոմունիստական կուսակցությունը,  Հայաստանի հանրապետական կուսակցությունը, Հայ յեղափոխական դաշնակցությունը,  Հայկական վերածնունդ կուսակցությունը եւ «Օհանյան-Րաֆֆի-Օսկանյան» դաշինքը: 


Խորհրդարանական ընտրություններին դիտորդական առաքելություն անցկացնելու համար հայտ է ներկայացրել 49 հասարակական կազմակերպություն և 28 հազար 21 դիտորդ: 


2015-ին նոր Սահմանադրության ընդունումից հետո սա առաջին խորհրդարանական ընտրությունն է: Ընտրված խորհրդարանը 2018-ի ապրիլից՝ Սերժ Սարգսյանի լիազորությունների ավարտից հետո ընտրելու է պետության ձեւական ղեկավար՝ Հանրապետության նախագահին, ինչպես նաեւ ձեւավորելու է գործադիր իշխանությունը՝ երկրի փաստացի ղեկավար վարչապետի գլխավորությամբ:
