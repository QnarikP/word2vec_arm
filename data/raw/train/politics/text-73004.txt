
Ազգային ժողովի պատգամավորներն այսօր փակ, գաղտնի քվեարկությամբ ընտրեցին ԱԺ 11 մշտական հանձնաժողովների նախագահներին:


Այսպիսով.


Անդրանիկ Քոչարյանն ընտրվել է պաշտպանության եւ անվտանգության հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր. կողմ՝ 122, դեմ՝ 4, անվավեր՝ 3:


Վարազդատ Կարապետյանն ընտրվել է տարածքային կառավարման, տեղական ինքնակառավարման, գյուղատնտեսության եւ բնապահպանության հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր. կողմ՝ 127, դեմ՝ 2:


Բաբկեն Թունյանն ընտրվել է տնտեսական հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր. կողմ՝ 123, դեմ՝ 6:


Ռուբեն Ռուբինյանն ընտրվել է արտաքին հարաբերությունների մշտական հանձնաժողովի նախագահ: Քվեարկությանը մասնակցել է 129 պատգամավոր. Կողմ՝ 117, դեմ՝ 12:  


Մխիթար Հայրապետյանն ընտրվել է գիտության, կրթության, մշակույթի, սփյուռքի, երիտասարդության եւ սպորտի հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր. անվավեր 2 քվեաթերթիկ, կողմ՝ 116, դեմ՝ 11:


Արման Եղոյանն ընտրվել է եվրոպական ինտեգրման հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր. անվավեր՝ 4, կողմ՝ 108, դեմ 17:


Վլադիմիր Վարդանյանն ընտրվել է պետական-իրավական հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր, անվավեր՝ 1, կողմ՝ 122, դեմ՝ 6:


Նարեկ Զեյնալյանն ընտրվել է առողջապահության եւ սոցիալական հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր, անվավեր 1 քվեաթերթիկ, կողմ՝ 112, դեմ՝ 16:  


ԲՀԿ-ից Նաիրա Զոհրաբյանն ընտրվել է մարդու իրավունքների պաշտպանության եւ հանրային հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր, կողմ՝ 127, դեմ՝ 2:


ԲՀԿ-ից Միքայել Մելքումյանն ընտրվել է տարածաշրջանային և եվրասիական ինտեգրման հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր, անվավեր՝ 1, կողմ՝ 122, դեմ՝ 6:  


ԼՀԿ-ից Մանե Թանդիլյանն ընտրվել է ֆինանսավարկային եւ բյուջետային հարցերի մշտական հանձնաժողովի նախագահ: Քվեարկությանը մասնակցել է 129 պատգամավոր, անվավեր՝ 3, կողմ՝ 116, դեմ՝ 10:
