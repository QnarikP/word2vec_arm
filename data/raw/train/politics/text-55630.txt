
Երեկվանից Գյումրիում պաշտոնապես մեկնարկել է ՏԻՄ ընտրությունների քարոզարշավը։ Գյումրու «Հայ ազգային կոնգրես» կուսակցության համամասնական ցուցակի մեջ ընդգրկված թեկնածուները քարոզարշավը սկսել են մամուլի ասուլիսով, որին մասնակցում էր նաեւ ՀԱԿ կուսակցության փոխնախագահ, ԱԺ-ում ՀԱԿ խմբակցության ղեկավար Լևոն Զուրաբյանը։ 


Հիշեցնենք, որ Կոնգրեսի ցուցակը գլխավորում է Գյումրու «Շրջապատ» շաբաթաթերթի տնօրեն Եպրաքսյա Մեխակյանը։


«Առավոտ»-ի փոխանցմամբ, Լևոն Զուրաբյանը այս ընտրությունը մեկնաբանել է նրանով, որ բոլոր քաղաքակիրթ երկրների նման իրենք էլ ուզում են գենդերային հավասարություն սկսել։ «Ինչպես բոլոր քաղաքակիրթ երկրներում, որտեղ կանայք գալիս են իշխանության, դուրս են գալիս առաջատար դիրքերի և առաջնորդում են համայնքները, ինչպես նաև ամբողջ ազգը, ժամանակն է, որ Հայաստանում նույնպես կանայք գան իշխանության։ Ժամանակն է, որ Հայաստանում նույնպես կանանց դերը լինի այն, ինչ-որ առաջատար աշխարհում»,- ասել է նա։ Ըստ նրա, եթե իրենց թեկնածուն ընտրվի Գյումրու քաղաքապետ, ապա Հայաստանում գենդերային հեղափոխություն կսկսվի։  Եպրաքսյա Մեխակյանն էլ նշել է, որ Գյումրիում մրցակցությունը «տաս տղամարդ ու մեկ կին» ֆորմատով է, ցուցակը գլխավորող միակ կինը ինքն է, քարոզարշավի ընթացքում իրեն թույլ չի տալու որևէ մեկի արժանապատվությունը վիրավորել։ Դա, ըստ նրա, կեղտոտ սովորություն է։ Թեկնածուն նաև նախազգուշացրել է, որ թույլ չի տա, որ որևէ մեկը իր թիմին սև PR անի։ 


Ամբողջական հոդվածն` այստեղ:
