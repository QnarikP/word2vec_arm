
Լիզա Ճաղարյանը ֆեյսբուքում գրում է.


Ֆեյսբուքում չկայի վերջերս ու չգիտեի, որ այս կողմերում նորից ոմանք «ցնցակաթվածի» ճիրաններում «սրախողխողվում են» ընդդեմ Լեւոն Տեր-Պետրոսյանի։ Սա ծանոթ հիվանդություն է, եւ որքան էլ ցավալի է՝ նաեւ անբուժելի ոմանց համար։ Բժշկությունը սրանց համար դեռ հակաթույն չի գտել ու դժվար էլ գտնի։ Երեւի չարժե նույնիսկ, որ գտնի։ Ի վերջո, սրանց ե՛ւ կյանքի իմաստն է, ե՛ւ ապրուստի միջոցը, ե՛ւ քաղաքական ասպարեզում կայանալու դուրսպրծուկային միակ ուղին (այս վերջինը՝ ըստ իրենց. բայցեւ կույր չենք՝ տեսնում ենք, որ ապարդյուն ջանքեր են, ու սրանք «ճ» կլասից վեր չեն բարձրանում, որքան էլ վայրահաչեն Առաջին Նախագահի դեմ)։Բայց սա հեչ. կրկնեմ՝ ծանոթ եւ «հինավուրց» հիվանդություն է։ Վերջերս գրեթե չեմ ծիծաղել, իսկ ահա մտա Ֆեյսբուք ու ահագին ծիծաղեցի, որովհետեւ կարդացի էստեղ ու էնտեղ, որ Լեւոն Տեր-Պետրոսյանը «վերադարձել է»։Իաաա, իրո՞ք։ Իսկ ե՞րբ էր հեռացել քաղաքականությունից, որ հիմա էլ վերադարձել է, գուցե դա է՞լ ասեք։ Էդ ո՞նց է պատահել, որ դուք տեղյակ էիք, որ հեռացել էր, ես էլ, օրինակ, բանից անտեղյակ ապրում էի։ Բա էդ հեռանալու ժամանակ, երբ ճանապարհում էիք Լեւոն Տեր-Պետրոսյանին, մեզ էլ իմաց տայիք՝ իմանայինք, մենք էլ գայինք ու գոնե մի անկյունից ծիկրակեինք, թե ոնց եք ճանապարհում։ Այսինքն թե՝ դուք ընդմիշտ «վերադարձածներից» եք, իսկ Լեւոն Տեր-Պետրոսյանը հեռացել էր։ Այսինքն թե՝ դուք քաղաքական պայքարի կիզակետում փոթոթվում էիք, հանրապետական ավազակախմբին օրուարեւ չէիք տալիս, Հայաստանը ցնցում էիք ձեր անձնազոհ պայքարով, քաղաքական «ինստիտուտներում» վերաքննություններ էիք տալիս, Լեւոն Տեր-Պետրոսյանն էլ հեռացել էր ու կողքից նայում էր ձեր «ողջակիզումներին»։Իսկ հեչ մտածե՞լ եք, որ «հեռացած» Լեւոն Տեր-Պետրոսյանն անհամեմատ ավելի «վերադարձած» է ՄԻՇՏ, քան դուք, որ, ըստ ձեզ, երբեք չեք հեռացել։Երեւի՛ մտածել եք, թե չէ ինչու՞ պետք է նորից հոգեխանգարմունքի գիրկն ընկնեիք։Դուք էլ գիտեք, որ քաղաքական դաշտում ձեր «մոլեգին» ներկայությունը «հեռացած» Լեւոն Տեր-Պետրոսյանի շողքի մեկ հարյուրերորդական կշիռն անգամ չունի։Դրա համար էլ փրփրակալել եք։Ես ձեզ հասկանում եմ, ընդունեք խորին ցավակցություններս։
