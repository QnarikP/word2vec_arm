
Նիդեռլանդների խորհրդարանի ստորին պալատն ընդունել է Հայոց ցեղասպանությանը վերաբերող երկու բանաձեւ։


Ինչպես փոխանցում է panarmenian-ը՝ հղում կատարելով NL Times-ին, դրանցից առաջինը ճանաչում է հայերի ցեղասպանության իրականացման փաստը։ Երկրորդում նշվում է, որ Նիդեռլանդների նախարարը կամ պետքարտուղարը պետք է ներկա գտնվի Երեւանում ցեղասպանության զոհերի հիշատակի միջոցառումներին ապրիլին։


Երկու բանաձեւերն էլ համահեղինակել է «Քրիստոնեական միության» պատգամավոր Ջոել Ուորդեվինդը։ Իշխող կոալիցիայի բոլոր կուսակցությունները միացել են բանաձեւերին։


 
