
Չի կարող լինել բարգավաճ պետություն, չի կարող լինել հարուստ պետություն առանց խաղաղության, և մեզ համար խաղաղությունը ամենահիմնարար պահանջն է: «Կանայք հանուն Խաղաղության»  միջոցառման ժամանակ իր խոսքում ասաց ՄԱԿ-ի մարդու իրավունքների խորհրդի ստրկության գծով հատուկ զեկուցող Գյուլնարա Շահինյանը:


Հիշեցնենք, որ այս միջոցառմանը մասնակցում էին Կոնգրես-ՀԺԿ դաշինքի պատգամավորի կին թեկնածուները:


«94 թվին, երբ որ ստորագրվեց խաղաղության պայմանագիրը՝ բավականին շատ ժամանակ անցավ, և այդ ժամանակ բավականին շատ փոփոխություններ եղան աշխարհում՝ պատերազմների վերաբերյալ: Պատերազմները փոխեցին իրենց ձևը և ոճը: Եվ խաղաղ բնակչությունը դարձավ թիրախային խումբ: Ժամանակակից պատերազմները պահանջում են նոր լուծումներ, նոր մոտեցումներ, և այդ նոր մոտեցումներից լինելու է այն, որ խաղաղ բնակչությունը և հատկապես կանայք, որոնք դառել են թիրախային խումբ՝ ներգրավված լինեն պատերազմի լուծումներում»,- ասաց Գյուլնարա Շահինյանը:


Ըտ նրա՝ ուսումնասիրությունները ցույց են տվել, որ այն բանակցությունները, որտեղ մասնակցել են կանայք, երկարատև են եղել, որովհետև նրանք բերել են ամբողջ բնակչության կարծիքը:


Գյուլնարա Շահինյանի խոսքով՝ խաղաղությունը մեր միակ բանակցելու հիմքն է, և խաղաղությունը պետք է ապահովի Արցախի և Հայաստանի ժողովրդի անվտանգ ապրելը և նրանց իրավունքների պաշտպանությունը, խաղաղությունը պետք է լինի մարդակենտրոն:


Լիլիթ Թադևոսյան


Մանրամասները՝ տեսանյութում:
