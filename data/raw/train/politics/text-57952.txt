
ԱԺ նախագահ Գալուստ Սահակյանն այսօր մեկնարկած ԱԺ քառօրյայի մեկնարկին հայտարարել է,  որ լրացել է Վերահսկիչ պալատի նախագահ Իշխան Զաքարյանի հրաժարականի դիմումը ներկայացնելու 15-րդ օրը, և ԱԺ թիվ 18 արձանագրությամբ դադարեցվել են նրա լիազորությունները:


Այնուհետև Սահակյանը՝ հղում անելով ՀՀ Սահմանադրության 83 հոդվածի 4-րդ կետի վրա, որի համաձայն՝ ԱԺ-ն նախագահի առաջարկությամբ նշանակում է Վերահսկիչ պալատի նախագահին, հայտարարեց, որ Սերժ Սարգսյանը ՎՊ նախագահի պաշտոնում առաջադրել է Լևոն Սուրենի Յոլյանի թեկնածությունը:


Յոլյանը, իր հերթին՝ նշեց, որ ընտրվելու դեպքում «ՎՊ կլծվի այն համընդհանուր գործին, ինչը կնպաստի տնտեսության աճին և մեր ժողովրդի կենսամակարդակի բարձրացմանը»:


Նշենք, որ նոր սահմանադրությամբ Վերահսկիչ պալատի փոխարեն ստեղծվելու է Հաշվեքննիչ պալատ:


Հիշեցնենք նաև, որ Վերաքննիչ պալատի արդեն նախկին նախագահ Իշխան Զաքարյանը հրաժարական է տվել և ստանձնել «Ծառուկյան դաշինքի» շտաբի պետի պարտականությունները՝ միաժամանակ զբաղեցնելով դաշինքի համապետական ցուցակի 2-րդ համարը:
