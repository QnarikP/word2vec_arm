
Վարչապետ Տիգրան Սարգսյանը հանձնարարել է ֆինանսների նախարարությանը` դիմելու ԱՄՆ «Հազարամյակի մարտահրավերներ» կորպորացիային` ֆինանսավորում ստանալու համար


Կառավարության այսօրվա նիստում նա տեղեկացրել է, որ Հայաստանը «ՀՄ» առաջադրած բոլոր երեք չափանիշներով դրական գնահատականներ է ստացել:  


«Մեր հիմնական թույլ կողմը համարվում էր կոռուպցիոն ռիսկերը, և այսօր այդ ոլորտում ևս արձանագրվել են դրական տեղաշարժեր», - ասել է Սարգսյանը:


Միեւնույն ժամանակ նա նշել է, որ ֆինանսավորում ստանալու հավանականությունը այնքան էլ մեծ չէ, որովհետև այդ ֆինանսավորումն ստանալու հավակնություն ունեցող և դիմող երկրների թիվը բավական մեծ է, այդ ֆինանսական միջոցներից օգտվելու մրցակցությունը բավական մեծ է լինելու:


«Բայց մենք պարտավոր ենք օգտվել այդ հնարավորությունից»,- ամփոփել է Տիգրան Սարգսյանը: 
