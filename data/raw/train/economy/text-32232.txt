
Կառավարության սահմանած կարգով ընտրված «Ա և Գ» ՍՊԸ կողմից իրականացվող ներդրումային ծրագրով 2014թ. հունիսի 26-ից մինչև 2014թ. հոկտեմբերի 31-ը ներառյալ ներմուծվող 200 մլն դրամը գերազանցող արժեքով ապրանքների ԱԱՀ վճարման ժամկետը կառավարության որոշմամբ հետաձգվել է մինչև 2017թ. հունիսի 26-ը:


Ընկերությունը նախատեսում է Երևանի Արշակունյաց 127/21 հասցեում տեղադրել սպիրտի արտադրության նոր սարքավորումներ՝ կատարելով 1.32 մլրդ դրամի չափով ներդրում:


«Ա և Գ» ՍՊԸ-ն Հայաստանում ստեղծվել է 2009 թ. հունվարին Վիկտոր Մանուկյանի և ՌԴ քաղաքացի Սերգեյ Պաշկոյի կողմից: Հայկական ԶԼՄ-ների տեղեկությունների համաձայն, ընկերությունը պատկանում է Սամվել Ալեքսանյանին՝ Լֆիկ Սամոյին:
