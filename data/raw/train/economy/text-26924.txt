
Կենսաթոշակային ռեֆորմը Հայաստանում լավ է մտածված, բայց դժվար իրականացնելի է բնակչության համար: Այս մասին այսօր Երևանում կայացած մամուլի ասուլիսում հայտարարել է Արժույթի միջազգային հիմնադրամի (ԱՄՀ) հայկական առաքելության ղեկավար Մարկ Հորտոնը (Mark Horton):


Նրա խոսքով, փորձագետների և միջազգային կազմակերպությունների, այդ թվում նաև ԱՄՀ և ՀԲ հետ այն քննարկվել է 4-5 տարի: «Ռեֆորմը լավ է մտածված, հրավիրվել են լավագույն օպերատորները, բայց այն ազդում է բնակչության կենսամակարդակի վրա և հանդիսանում է դժվար իրականացնելի: Ռեֆորմի նպատակը աղքատության կրճատումն է»,-ասել է Հորտոնը:  Լրագրողների հարցին, թե ի՞նչ տեղի կունենա, եթե  Սահմանադրական դատարանը կենսաթոշակային կուտակային համակարգի պարտադիր բաղադրիչը ճանաչի սահմանադրական, առաքելության ղեկավարը նշել է. «եկեք չգուշակենք»:


Հիշեցնենք, որ կենսաթոշակային կուտակային պարտադիր համակարգը Հայաստանում ներդրվել է 2014 թվականից: Կառավարիչ հիմնադրամներն են` ֆրանսիական AMUNDI ընկերությունը (Societe Generale (20%) и Credit Agricole (80%) դուստրը), ինչպես նաև գերմանական C-Quadrat ընկերությունը, որը գործում է «Տալանիքս Ասետ Մենեջմենտ» ընկերության հետ համատեղ:


Մասնագետները գտնում են, որ համակարգի ներդրումը տարեսկզբից ավելացրել է «ստվերի» մասնաբաժինը տնտեսությունում: Ներկայումս հարցը քննարկվում է ՀՀ Սահմանադրական դատարանում: 
