
Երեք նոր ավիաընկերություն փորձում են մուտք գործել հայկական ավիափոխադրումների շուկա և իրականացնել կանոնավոր չվերթներ: «Արմենպրես»-ի հետ զրույցում այս մասին տեղեկացրել է ՀՀ կառավարությանն առընթեր Քաղաքացիական ավիացիայի գլխավոր վարչության օդային  փոխադրումների կարգավորման վարչության պետ Հրանտ Միրզոյանը: «Մարտի 30-ից մեկնարկել է ամառային նավիգացիոն շրջանը, որի համար մենք արդեն ստացել ենք հայտեր երեք ավիաընկերություններից, թույլտվությունը տրված է, այժմ թղթաբանական հարցերն են կարգավորովում: «Etihad» ավիաընկերությունը ցանկանում է իրականացնել Աբու Դաբի-Երևան-Աբու Դաբի ուղղությամբ չվերթներ, իրանական «Kish Air» ընկերությունն էլ դիմել է Թեհրան-Երևան-Թեհրան ուղղությամբ, իսկ թաթարական «Ak Bars»-ը` Կազան-Երևան-Կազան ուղղությամբ չվերթներ իրականացնելու համար»,-ասաց Հրանտ Միրզոյանը` նշելով, որ կան ավիաընկերություններ, որոնք նոր ուղղություններով են սկսել թռչել, օրինակ, «Ուրալյան ավիաուղիներ»-ը` Երևան-Մոսկվա ուղղությամբ:
