
Samsung Galaxy S4 նորագույն սմարթֆոնի գինը ԱՄՆ-ում կկազմի նվազագույնը $250: Սա 50 դոլարով թանկ է Galaxy -ի գլխավոր մրցակից iPhone 5-ի գնից, գրում է NBC-ն:


16գբ ծավալով Samsung Galaxy S4-ը նշված գնով կարելի է ձեռք բերել միայն ամերիկյան բջջային օպերատորներից մեկի հետ 2 տարվա օգտագործման պայմանագիր կնքելու դեպքում: Նորամուծության նախնական պատվերները ընդունվելու են ապրիլի 16-ից: Հատկանշական է նաև, որ ԱՄՆ-ում iPhone 5-ն առանց բջջային օպերատորի հետ պայմանագիր կնքելու կազմում է 650-850 դոլար:


Ավելի վաղ Samsung ընկերության պաշտոնական ներկայացուցիչները հայտնել էին, որ Samsung Galaxy S4-ի վաճառքը կմեկնարկի ապրիլի 16-ին, միանգամից 155 երկրներում:
