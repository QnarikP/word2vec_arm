
Հայաստանի ՀՆԱ - ն 2013 թվականին կազմել է 4,267 մլրդ դրամ (շուկայական գներով): Ըստ ՀՀ Ազգային վիճակագրական ծառայության տվյալների, տարեկան կտրվածքով այդ ցուցանիշը աճել է 3.5%, 2012-ի 7.2 % աճի համեմատ: Այնպես, 2013 թվականի առաջին եռամսյակում ՀՆԱ-ն կազմել է 722.5 մլրդ դրամ, աճը երկրորդ եռամսյակում` 900,7 մլրդ դրամ, երրորդ եռամսյակում`1.3 տրլն դրամ, չորրորդ եռամսյակում`1.4 մլրդ դրամ: Մեկ տարի առաջ (2012 թ.) ՀՆԱ – ն կազմել էր 3.982 տրլն դրամ, եռամսյակային առումով ունենալով հետևյալ տեսքը. I եռամսյակ`657.6 մլրդ դրամ, II եռամսյակ`878,8 մլրդ դրամ, III եռամսյակ` 1.1 տրլն դրամ, IV մ . - 1.2 տրլն դրամ:


Համեմատության համար նշենք, որ 2011 թվականին ՀՆԱ-ն կազմել էր 3,776 մլրդ դրամ, տարեկան աճը` 4.7%, 2010 թվականին` 3,460 մլրդ դրամ, տարեկան աճը`2.2 %, 2009 թվականին` 3,142 մլրդ դրամ, տարեկան անկումը` 14, 1%, 2008 թվականին` 3.568 մլրդ դրամ է, տարեկան աճը`6.9 %, 2002-2007 թվականի երկնիշ աճի համեմատ: Ընդ որում առավելագույն երկնիշ աճը 2003 թվականին և 2005 թվականին (14%), իսկ նվազագույն աճը` 2004 թվականին (10.5 %): Հայստանի ՀՆԱ-ն 1 տրլն դրամի սահմանը հատել է 2000 թվականին, երբ ապահովվեց 5.9% տարեկան աճ:


ՀՆԱ - ի ինդեքս-դեֆլյատորը 2013 թվականին կազմել է 103.2 %, հավասարվելով 2005 թվականի ցուցանիշին (103.2 %): 2012 թվականին ինդեքս-դեֆլյատորը կազմել էր 98.8 %, 2011 – ին` 104.3 %, 2010 – ին` 107.8 %, 2009 – ին` 102.6 %, 2008 –ին` 105.9 %:


Համաշխարհային բանկի համաշխարհային տնտեսական զարգացման հեռանկարների վերաբերյալ զեկույցում կանխատեսվում է, որ Հայստանի ՀՆԱ աճը 2014-2016 թվականներին կկազմի 5%: Ընդհանուր առմամբ, Եվրոպայի և Կենտրոնական Ասիայի երկրների համար Համաշխարհային բանկի կանխատեսումը դրական է, և 2014-2016 թվականներին ակնկալվում է տնտեսական աճի որոշակի վերականգնում: Սակայն, ըստ ՀԲ զեկույցի, սպասված համեմատ ավելի կտրուկ անկումը Ռուսաստանում կարող է խաթարել ԱՊՀ անդամ շատ երկրների տնտեսական աճի հեռանկարները և հատկապես այն երկրներում, որոնք մեծապես կախված է Ռուսաստանից`ներկուծման պահանջարկի, դրամական փոխանցումների և օտարերկրյա ներդրումների առումով (օրինակ, Հայաստանը, Ղրղզստանը, Մոլդովան, Տաջիկստանը և Ուզբեկստանը), ասված է զեկույցում: Ըստ ԱՄՀ գնահատականների, համաշխարհային տնտեսական աճը 2014 թվականին կկազմի 3.7%, իսկ Հայաստանի ՀՆԱ - ն կաճի 4-5 %: Իսկ ըստ ԵԱԶԲ գնահատականների, Մաքսային միությանն ինտեգրվելիս Հայաստանի ՀՆԱ-ի լրացուցիչ աճը տարեկան կկազմի մոտ 4 %:


Նշենք, որ ՀՀ Ազգային վիճակագրական ծառայությունը, առաջնորդվելով ՀՀ կառավարության 25.01.2011թ. որոշումով, ամեն ամիս հրապարակում է տնտեսական ակտիվությունը (% - ով), իսկ ՀՆԱ-ի եռամսյակային և տարեկան բացարձակ արժեքը հրապարակում է հաշվետու ժամանակահատվածի հետո` 90 oրվա ընթացքում:
