
ՀՀ ԳՆ սննդամթերքի անվտանգության պետական ծառայության պետ Աբրամ Բախչագուլյանի հրամանով արգելվել է Չեխիայի Հանրապետությունում արտադրված թունդ ալկոհոլային խմիչքների ներմուծումը Հայաստանի Հանրապետության տարածք, iLur.am-ին հայտնում են ՀՀ ԳՆ սննդամթերքի անվտանգության պետական ծառայության մամլո ծառայությունից:


Արգելքը պայմանավորված է  Չեխիայում մեթանոլ պարունակող տեղական (չեխական) արտադրության թունդ ալկոհոլային խմիչքի օգտագործման հետևանքով արձանագրված մահացու ելքով թունավորման դեպքերով:


Հիշեցնենք նաև, որ Չեխիայի մի քանի քաղաքներում և մի շարք եվրոպական երկրներում չեխական արտադրության թունդ ալկոհոլային խմիչքի վաճառքն ու ներմուծումն արդեն իսկ արգելվել են:
