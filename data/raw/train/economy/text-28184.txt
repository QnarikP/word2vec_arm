
Տեղեկատվական անվտանգության մասնագետ, մեդիա փորձագետ Սամվել Մարտիրոսյանը ներկայացրել է Հայաստանում ինտերնետ կապի բաժանորդների թիվը 2013 թվականի չորրորդ եռամսյակում՝ հիմնվելով բջջային կապ տրամադրող օպերատորների եւ խոշորագույն ինտերնետ պրովայդերների տվյալների վրա: «Armentel» ընկերության ինտերնետից օգտվողների թիվը 159 հազար 808 է, որը 2013-ի երրորդ եռամսյակի համեմատությամբ աճել է 2 հազար 154-ով: Միջին բաժանորդը ամսական օգտագործում է 24 հազար 730 Mb ինտերնետ, ինչը նշյալ ժամանակահատվածի համեմատությամբ նվազել է 8 հազար 650 Mb-ով:


«Armentel»-ի լայնաշերտ ինտերնետ հասանելիության բաժանորդները 33 հազար 166 են` բացառությամբ հեռախոսի միջոցով օգտվողների: Միջին բաժանորդն ամսական օգտագործում է 5 հազար 243Mb: Բջջային հեռախոսով ինտերնետ օգտագործողները 296 հազար 281-ն են, ինչն ավելի է 8 հազար 996 բաժանորդով: Այս տարբերակով միջին բաժանորդը ամսական օգտագործում է 208 Mb ինտերնետ:


«Vivacell»-ի լայնաշերտ ինտերնետ հասանելիության բաժանորդները 100 հազար 864-ն են, միջին բաժանորդն ամսական օգտագործում է 10 հազար 84 Mb ինտերնետ, ինչը 1 098Mb-ով ավելի է նախորդ եռամսյակի ցուցանիշից: «Vivacell»-ում հեռախոսով ինտերնետից օգտվողները 993 հազար 645 են, աճը` 34 հազար 77 բաժանորդ:


«Orange» բջջային օպերատորի տրամադրած լայնաշերտ ինտերնետ հասանելիության բաժանորդները 106 հազար 646-ն են, ինչը 12 հազար 917-ով ավելի է 2013-ի երրորդ եռամսյակի համեմատ: Միջին բաժանորդն ամսական օգտագործում է 13 հազար 213 Mb, ինչը 4 հազար 824 Mb-ով ավելի է նախորդ եռամսյակի համեմատ: «Orange»-ում բջջային հեռախոսով ինտերնետ մուտք գործողները 254 հազար 566-ն են, աճը` 30  հազար 949 է:


«Rostelecom»-ի բաժանորդների թիվը 2013 թվականի չորրորդ եռամսյակում կազմել է 7 հազար 215, ինչը 3 հազար 266-ով ավելի է նախորդ եռամսյակի ցուցանիշից: Միջին բաժանորդը ամսական օգտագործում է 83 հազար 122 Mb ինտերնետ, ինչը 22 հազար 58 Mb-ով պակաս է  նշյալ ժամանակահատվածի համեմատ:


«Ucom»-ի բաժանորդները` 53 հազար 591, աճը կազմել է 3 հազար 454: Միջին բաժանորդը ամսական օգտագործում է 54 հազար 172 Mb:


«Interactive»-ի կողմից տրամադրվող ինտերնետից օգտվում է 2 հազար 346 բաժանորդ:


«Arminco» ինտերնետ պրովայդերի բաժանորդները` 258-ն են, միջին բաժանորդն ամսական օգտագործում է 23 հազար 358 Mb ինտերնետ:


ADC-ի միջոցով ինտերնետից օգտվողները 1259-ն են:
