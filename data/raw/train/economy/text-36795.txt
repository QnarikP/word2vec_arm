
Երկրի պետբյուջեից ՀՀ նախագահի աշխատակազմի կարիքների համար հաջորդ տարի նախատեսվում է հատկացնել 4,5 մլրդ դրամ, ինչը 341 մլն դրամով ավելի է նախորդ տարվա ցուցանիշից: Այս մասին այսօր երկրի բյուջեի նախագծի քննարկումների ընթացքում հայտարարել է նախագահի աշխատակազմի ղեկավարի տեղակալ Վարդան Արամյանը:


Նախագահի աշխատակազմին հատկացված գումարի 90%-ը կծախսվի աշխատավարձերի վրա: Աշխատակազմն ունի 370 աշխատող, որոնց աշխատավարձերը հաջորդ տարի նախատեսվում է ավելացնել 8-9%, ինչով էլ պայմանավորված է ֆինանսավորման ավելացումը: Ծախսերի զգալի մասը կուղղվի նաև օրենսդրական փորձագիտություններին, արտասահմանյան ուղևորություններին, ինչպես նաև ԶԼՄ-ների աշխատանքներին` Հայոց ցեղասպանության 100-րդ տարելիցին նախաշեմին:
