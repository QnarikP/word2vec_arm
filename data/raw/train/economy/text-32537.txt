
Համաշխարհային բանկի խումբը 2014 ֆինանսական տարում Եվրոպայում և Կենտրոնական Ասիայի տարածաշրջանի երկրներին տրամադրել է 11.9 մլրդ ԱՄՆ դոլար, ասված է Համաշխարհային բանկի հաղորդագրության մեջ:


Միջոցներն ուղղվել են աղքատության նվազեցմանը և համընդհանուր բարեկեցության բարձրացմանը` տարածաշրջանի երկրների բնակչության ամենակարիքավոր խավերի եկամուտների բարձրացման հաշվին:


Մամլո հաղորդագրության մեջ նշվում է, որ Համաշխարհային բանկն աջակցում է Հայաստանի և Խորվաթիայի` սոցիալական պաշտպանության և կենսաթոշակային ապահովման համակարգերի արդյունավետության և բյուջետային ընդունելության բարձրացմանն ուղղված ջանքերին:


Միևնույն ժամանակ նշվում է, որ Բանկի գործողության շնորհիվ ներդրումներ են կատարվել Ադրբեջանի և Ուկրաինայի ենթակառուցվածքներին: 
