
Նոյեմբերի 12-ին Հայաստանի միջբանկային շուկայում արտարժույթով իրականացված անկանխիկ գործարքների ծավալը կազմել է 1.360 մլն. դոլար (551.643 մլն.դրամ), 405.62 դրամ/դոլար միջին կշռված փոխարժեքներով: Սակարկությունների նախորդ օրվա` նոյեմբերի 8-ի համեմատ գործարքների ծավալը աճել է մոտ 5.6 անգամ: Ըստ երկրի առևտրային բանկերի տվյալների, որոնք տրամադրվել են ԱրմԻնֆո գործակալությանը, անկանխիկ գործարքներով դոլարի միջին փոխարժեքը անկանխիկ գործարքներում աճել է 0.1 տոկոսային կետով: Բորսայական արտարժութային հարթակում նոյեմբերի 12-ին արտարժույթով գործարքների ծավալը կազմել է 650 հազ. դոլար (263.413 մլն. դրամ), ինչը մոտ 2.1 անգամ ցածր է միջբանկային շուկայի ցուցանիշից: ԱՄՆ դոլարի միջին փոխարժեքը կազմել է 405.25 դրամ/դոլար:


 
