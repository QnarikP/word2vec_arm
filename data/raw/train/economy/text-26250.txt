
Հանրային ծառայությունները կարգավորող հանձնաժողովը վերաձևակերպել է «Գազպրոմ Արմենիա» ՓԲԸ մի շարք լիցենզիաները կապված անվանափոխության հետ: Մարտի 12-ի նիստում Հանձնաժողովը որոշում է ընդունել վերաձևակերպել ընկերության ներմուծման, բնական գազի բաշխման և իրացման, էլեկտրաէներգիայի արտադրության և արտահանման լիցենզիաները: Լիցենզիաների վերաձևակերպման անհրաժեշտությունն առաջացել էր «ՀայՌուսգազարդ» ՓԲԸ-ն «Գազպրոմ Արմենիա» ՓԲԸ-ի վերանվանելու պատճառով, որը տեղի էր ունեցել ընկերության բաժնետոմսերի 20%-ը Գազպրոմին փոխանցելու արդյունքում:


 
