
ՀՀ ԳՆ սննդամթերքի անվտանգության պետական ծառայության լաբորատոր փորձաքննության արդյունքում «Դուստր Մարիաննա» ՍՊԸ-ի կողմից արտադրված ջնարակապատ պանրիկը մանրէաբանական ցուցանիշներով (խմորասունկ, բորբոսասունկ) չի համապատասխանել սահմանված պահանջներին, iLur.am-ին հայտնում են սննդամթերքի անվտանգության պետական ծառայության մամլո բաժնից:  


Ծառայությունը կոչով դիմում է սպառողներին՝ պահպանել զգոնություն, ձեռք չբերել և չօգտագործել նշված արտադրատեսակը՝ մինչև նշված խախտումների վերացման ուղղությամբ կատարվող աշխատանքների ավարտը:
