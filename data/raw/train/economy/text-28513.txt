
«Որոտանի Կասկադ ՀԷԿ» ՓԲԸ 2014 թվականի առաջին եռամսյակում կրճատվել է էլեկտրաէներգիայի արտադրությունը մինչև 228 893  մլն կՎտ/ժամ, նախորդ տարվա նույն ժամանակահատվածի` 238 600 մլն կՎտ/ժամի փոխարեն: Այս մասին ԱրմԻնֆո-ի թղթակցին հաղորդել են ընկերության մամուլի ծառայությունից:


Ընկերությունում նշել են, թե էլեկտրաէներգիայի արտադրության կրճատումը կապված է Որոտան գետի հոսքերի, ինչպես նաև դիսպետչերի պահանջների հետ: Դեպի երկրի էներգահամակարգ էլեկտրաէներգիայի բացթողումը 2014-ի առաջին եռամսյակում կազմել է 227,205 մլն կՎտ/ժ Նախորդ տարվա նույն ժամանակահատվածի 336.8 մլն-ի փոխարեն:


«Որոտանի Կասկադ ՀԷԿ» ՓԲԸ սահմանված նախագհծային հզորությունը կազմում է 400 ՄՎտ: Կասկադը ծածկում է Հայաստանի էներգահամակարգի պիկային հզորությունները, կարգավորում նաև Իրան-Հայաստան էլեկտրաէներգիայի փոխանցումները:


Հիշեցնենք, որ հունվարի 29-ին Կասկադը վաճառվեց 180 մլն դոլարով: 
