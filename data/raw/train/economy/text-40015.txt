
Այժմ ֆիզիկական անձինք կարող են Հայաստանի Հանրապետություն մուտք գործել, ինչպես նաև Հայաստանի քաղաքացիները Եվրասիական տնտեսական միության տարածքում կարող են տեղաշարժվել առանց մաքսատան ընթացակարգերի: Սա վերաբերում է նաև դեպի Հայաստան և Հայաստանից փոխադրվող ապրանքներին: Այդ մասին հաղորդել է Եվրասիական տնտեսական միության մաքսային օրենսդրությունը նախապատրաստող աշխատանքային խմբի ղեկավար Վլադիմիր Գոշինը` մեկնաբանելով այս շաբաթվանից անձնական գույքի և ավտոմեքենաների տարանցման ընթացակարգի պարզեցումը ԵԱՏՄ քաղացիների արտոնյալ խմբերի համար:


Գոշինի խոսքով, եվրասիական ինտեգրումը մաքսային ոլորտում նշանակում է առևտուր առանց մաքսատուրքի և մաքսային սահմանների: Դա նպաստում է ապրանքաշրջանառության աճի խթանմանը, Միության մասնակից երկրներից ներմուծվող ապրանքների և գների նվազմանը, այդ թվում` արտադրողների համար հավասար մցրակցային պայմանների հաշվին:


Անդրադառնալով ԵԱՏՄ երկրներում առանց մաքսատուրքի ինտերնետային  առևտրին` աշխատանքային խմբի ղեկավարը նշել է ինտերնետային առևտրի զգալի աճը: Առևտրի այդ ձևը  ենթադրում է ծանրոցների ստացման նվազագույն ժամկետներ: Դրանց համար այժմ մշակվել է մաքսային հայտարարագրման ինքնուրույն ձև, որը կպարզեցնի այդ կարգի ապրանքների փոխադրումը: Հանձնաժողովը հաստատում է արտահանման-ներմուծման ժամանակ  առևտրային շրջանառության մաքսատուրքի տոկոսադրույքները: Կհաստատի նաև առանց մաքսատուրքի ներկրման նորմերը:


Այժ Բելառուսում ամենակոշտ շեմը 200 եվրո է, Ռուսաստանում և Ղազախստանում` 1000 եվրո, Հայաստանում` 300 եվրո: «Իմ կարծիքով, խելամիտ կլիներ, օրինակ, մերձեցնել երեք երկրների նվազագույն «շեմերը»: Այժմ Ռուսաստանում քննարկում են 500 եվրոյի շեմը: Իմ կարծիքով, դա ուռճացված թիվ է. Եվրամիության և ASEAN (Հարավարեւելյան Ասիայի պետությունների ասոցիացիա) երկրներում այն մի քանի անգամ ցածր է», - նշել է Գոշինը:
