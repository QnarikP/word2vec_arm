
Միջին աշխատավարձը բարձրացնելու օրինագիծն իրականացնելու համար ծախս չի պահանջվում: Ինչպես հաղորդում է iLur.am-ը, այսօր լրագրողների հետ հանդիպմանը նման համոզմունք է հայտնել նախկին վարչապետ, ԱԺ ՀԱԿ պատգամավոր Հրանտ Բագրատյանը:


«Կառավարությունը տեղեկանք է ներկայացրել, որ 24 միլիարդ ծախս է նախատեսվում: Դա ծախս չի պահանջում: Իմ խորին համոզմամբ՝ լուրջ ծախսեր չեն պահանջվում: 20 միլիարդը փող չի՝ համեմատած այն բանի հետ, որ մի օլիգարխի շահույթը հասնում է 200 միլիոն դրամի: Թող վերաբաշխվի մի քիչ, շատ է հարստությունը իրենց ձեռքը», - ասաց Բագրատյանը՝ հավելելով, որ եթե կառավարությունը չհամաձայնի, ուրիշ քայլեր կձեռնարկեն:


Անդրադառնալով արտագաղթի չափերին՝ Բագրատյանը նշեց, որ 1990-ականներին արտագաղթը երեք անգամ ավելի քիչ էր, քան այսօր:


«Խաղաղ պայմաններում ավելի շատ են Հայաստանից գնում, քան պատերազմի ժամանակ»,- եզրափակեց Բագրատյանը:
