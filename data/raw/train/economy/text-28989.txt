
Հայաստանի ապահովագրական ընկերությունները 2014 թվականի առաջին եռամսյակում հավաքագրել են 10.1 մլրդ.դրամի ապահովագրական պրեմիաներ, իսկ իրականացված հատուցումները կազմել են 5 մլրդ դրամ: Ըստ ԱրմԻնֆո գործակալության`Հայաստանի ապահովագրական ընկերությունների Ռենկինգի, ապահովագրական պրեմիաների ընդհանուր ծավալը տարեկան կտրվածքով կրճատվել են 10%, իսկ ապահովագրական հատուցումների ընդհանուր ծավալն աճել է մոտ 2 անգամ:


Հավաքագրված ապահովագրական պրեմիաների ծավալով առաջին եռամսյակի արդյունքներով առաջատարն է «Ռոսգոսստրախ Արմենիան»` 3.3 մլրդ դրամ: Երկրորդ տեղում ` «Ինգո Արմենիա» ապահովագրական ընկերությունըմ որի ապահովագրական պորտֆելն ապրիլի 1 – ի դրությամբ կազմել է 2.6 մլրդ դրամ: Երրորդ տեղում է «Նաիրի Ինշուրանսը»` 1,7 մլրդ դրամ: Չորրորդն է «Սիլ Ինշուրանսը»`1.2 մլրդ դրամ, հինգերորդ տեղում է ՌԵՍՈ-ն`900 մլն դրամ, վեցերորդ տեղում է , «Արմենիա Ինշուրանսը»`720 մլն դրամ և վերջին տեղում է «Գարանտ Ինշուրանսը»` 1.9 մլն դրամ:


Ըստ Արմինֆո-ի Ռենկինգի, 2014-ի առաջին եռամսյակում (ինչպես 2013-ի արդյունքներով) ապահովագրական պրեմիաների ամենամեծ աճը գրանցել է «ՍԻԼ Ինշուրանսը»`14.6%, իսկ երկու տարում` գրեթե 2 անգամ: Ապահովագրական պրեմիաների ոչ մեծ աճ են գրանցել նաև` «Արմենիա Ինշուրանսը» (6.4%), «Նաիրի Ինշուրանսը»(5.2 %) և «Ռոսգոսստրախ Արմենիան» (1.8 %): Ապահովագրական պրեմիաների տարեկան անկում են գրանցել «Գարանտ Ինշուրանսը» (604 մլն-ից մինչև 1,8 մլն դրամ), ՌԵՍՈ-ն (29% ) և «ԻՆԳՈ Արմենիան» (17.6 %):


Ապահովագրական հատուցումների ծավալով ապահովագրական ընկերությունները տեղաբաշխվել են հետեւյալ հերթականությամբ: Առաջին տեղում է «Ռոսգոսստրախ Արմենիան» (1.3 մլրդ դրամ, տարվա անկումը`10%), որին հաջորդում են` «Նաիրի Ինշուրանսը» (1.1 մլրդ դրամ տարվա աճը`ավելի քան քան 2 անգամ ), «ԻՆԳՈ Արմենիան" (1.023 մլրդ դրամ, տարվա անկումը`5.5 %), ՌԵՍՈ-ն (647 մլն դրամ, տարվա անկումը` 5%), «ՍԻԼ Ինշուրանսը» (477 մլն դրամ, տարեկան աճը` գրեթե 2 անգամ), «Արմենիա Ինշուրանսը » (244.4 մլն դրամ, տարեկան աճը` 20%) և վերջին տեղում է «Գարանտ Ինշուրանսը» (130.2 մլն դրամ, տարեկան անկումը`74% ):


Հիշեցնենք, որ 2014 թվականի ապրիլի 1 – ի դրությամբ Հայաստանի ապահովագրական շուկայում գործում էր 7 ընկերություն, որոնք ապահովագրական գործունեություն են իրականացնում 16 ապահովագրական դասերով:


 
