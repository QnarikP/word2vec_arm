
«Ռոսնեֆտը» Յունիկրեդիտ բանկի, «Ինտեզա» բանկի և «Կլեսիդա» հիմնադրամի կազմում պայմանավորվածություն է ձեռք բերել իտալական Pirelli&C P.p.A ընկերության 26.19% բաժնետոմսերի տիրապետող ընկերության 50% բաժնետոմսերը ձեռք բերելու շուրջ: Այս մասին է հաղորդում ԱրմԻնֆո գործակալությունը, հղում անելով Ռոսնեֆտի հաղորդագրությանը: Գործարքը կիրականացվի, ելնելով մեկ ակցիայի դիմաց 12 եվրոյից: Կողմերի միջև վերջնական համաձայնագրերը կստորագրվեն 2014 թվականի մայիս ամսից ոչ ուշ, իտալական, եվրոպական և ռուսաստանյան իրավունքի նորմերի շրջանակներում: Մարտի 14-ին կայացած սակարկությունների ընթացքում Pirelli-ի մեկ բաժնետոմսի արժեքը սահմանվել է 12.04 եվրո:


Հիշեցնենք, որ Pirelli-ի ու «Ռոսնեֆտի» ներկայացուցիչները հոկտեմբերին այցելեցին «Նաիրիտ»: Ինչպես նախկինում հայտնում էր իտալական ընկերությունը, այցի ընթացքում նախատեսվում է գնահատել գործարանի ներդրումային հնարավորությունները: «Ռոսնեֆտը» ներդրումների նպատակահարմարության մասին որոշում կընդունի բութադեինից կաուչուկի արտադրության էկոլոգիական աուդիտի արդյունքներից հետո, որը 2013թ.-ի օգոստոսին անց է կացրել անգլիական Jacobs ընկերությունը: Ռուսական ընկերության որոշումը կախված է նաև հայկական կողմի հետ հարկային ռեժիմի շուրջ բանակցություններից: 
