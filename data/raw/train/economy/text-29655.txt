
Հայաստանը գրավիչ երկիր չէ ներդրումային տեսակետից, լրագրողների հետ զրույցում հայտարարել է ՀՀ ֆինանսների նախարար Գագիկ Խաչատրյանը:


Նա հայտարարել է, որ տնտեսության բոլոր ոլորտներում գոյություն ունի «ստվեր»: Ըստ որում, նա երկրում ստեղծված իրավիճակի ողջ մեղքը «բարդել է» լրագրողների վրա, ովքեր, նրա կարծիքով, իրենց «դատարկ» հոդվածներով խանգարում են կառավարության աշխատանքին, խաթարում գործադիր իշխանության հանդեպ փոքր և միջին բիզնեսի վստահությունը:  


Ըստ որում, նա նույնիսկ հայտարարել է, թե աշխարհի շատ երկրներում բարձր են գնահատում Հայաստանի փորձը, և բոլորը ցանկանում են փոխառել: «Մենք ցանկանում ենք արտոնություններ տրամադրել փոքր և միջին բիզնեսին, իսկ դուք ձեր հոդվածներով խաթարում եք նրանց վստահությունը մեր հանդեպ»,- ասել է նա: 
