
Մարտի 23-25-ը Գերմանիայի Դաշնային Հանրապետության Դուսելդորֆ քաղաքում տեղի կունենա «ProWein» գինիների և ալկոհոլային խմիչքների ամենամյա միջազգային մասնագիտացված ցուցահանդեսը:  Զարգացման հայկական գործակալությունը Գերմանիայի Միջազգային Համագործակցության Ընկերության (GIZ) Մասնավոր Հատվածի Զարգացում Հարավային Կովկասում ծրագրի հետ համագործակցության շրջանակներում նախատեսում է հայկական գինի արտադրող ընկերությունների՝ «Էդվագ Գրուպ» ՍՊԸ, Գոլդեն Գրեյփ «ԱրմԱս» ՍՊԸ, «Մանչո Գրուպ» ՍՊԸ, «Սեմինա Քընսալթինգ» ՓԲԸ, «Երևանի շամպայն գինիների գործարան» ԲԲԸ, «ՄԱՊ» ՓԲԸ, «Շահումյան Վին» ՍՊԸ, «Երիտասարդ գինեգործների միություն» ՀԿ աշխատանքային ճանաչողական այց վերոնշյալ ցուցահանդես: Այցի նպատակն է ուսումնասիրել ցուցահանդեսի հնարավորությունները, ծանոթանալ ինչպես են ներկայացված մասնակից երկրների միասնական տաղավարները, անցկացնել մասնակից ընկերությունների հետ գործնական հանդիպումներ:


«ProWein» գինիների և ալկոհոլային խմիչքների ամենամյա միջազգային մասնագիտացված ցուցահանդեսը 20 տարվա պատմություն ունի և ներկայումս համարվում է գինիների ու ալկոհոլային խմիչքների աշխարհի առաջատար ցուցահանդեսը: «Prowein» լայն հարթակ է հանդիսանում միջազգային բիզնեսի համար:


 
