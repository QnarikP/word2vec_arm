
Ռուսական «Գազպրոմ» ընկերությունը դեկտեմբերի 2-ին կստորագրի «ՀայՌուսգազարդի» 20%-ի ձեռքերման պայմանագիրը. այս մասին «Հրազդանի ջէկ» 5-րդ էներգաբլոկի բացման արարողությանը հայտարարեց «Գազպրոմի» նախագահ Ալեքսեյ Միլերը: Civilnet.am-ի փոխանցմամբ, նա նաև հայտարարեց, որ դեկտեմբերի 2-ին Երևանում կստորագրվի Հայաստան առաքվող գազի գնի նոր պայմանագիրը: Գազի գինը կհամապատասխանի Ռուսաստանի ներքին գներին:
