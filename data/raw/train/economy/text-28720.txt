
Հայաստանի խոշորագույն հարկատուների ցուցակի առաջատարների հնգյակում  փոփոխություն է տեղի ունեցել:


Ըստ ՀՀ Պետեկամուտների կոմիտեի հրապարակած տվյալների, 2014 թվականի առաջին եռամսյակի արդյունքներով, նախորդ տարվա նույն ժամանահատվածի համեմատ, առաջատարն է «Գազպրոմ Արմենիա» ՓԲԸ-ն, որը բյուջեին վճարել է 17,7 մլրդ դրամ, իսկ երկրորդ տեղում է «Ալեքս Գրիգ» ընկերությունը` 5,2 մլրդ դրամ:


Երրորդ տեղում է ԱրմենՏելը` 4,2 մլրդ դրամ: Ի դեպ, «Ղ-Տելեկոմ» ընկերությունը (ՎիվաՍել ՄՏՍ) որն առաջին եռամսյակում երրորդ տեղում էր, այժմ իջել է մինչև 30-րդ տեղ, վճարելով ընդամենը 512 մլն դրամ: Չորրորդ տեղում է Զանգեզուրի պղնձամոլիբդենային կոմբինատը` 2,9 մլրդ դրամ, իսկ հինգերորդն է «Ֆլեշ» ընկերությունը` 2,5 մլրդ դրամ:
