
«Կարող եմ երաշխավորել, որ Աբխազական երկաթուղու բացման ուղղությամբ ոչինչ տեղի չի ունենում»: Ոչ մի բանակցություն չկա», - վրացական ԶԼՄ-ներին հայտարարել է Վրաստանի հաշտեցման և քաղաքացիական իրավահավասարության հարցերի պետնախարար Պաատա Զաքարեիշվիլին, արձագանքելով Հայաստանի տրանսպորտի փոխնախարար Արթուր Առաքելյանի վերջին հայտարարությանն այն մասին, որ «շուտով դրական նորություններ կլինեն Աբխազական երկաթուղու վերաբերյալ»:


Պետնախարարի խոսքով, այդ հարցը մնում է նույն մակարդակում, որում եղել է վերջին երկու տարիներին և ավելի վաղ, այսինքն` ոչ մի ուղղություն չկա»: Ոչ մի բանակցություն չի վարվում, ամփոփել է նա:


Այդ մասին հայտարարել է նաև Վրաստանի էկոնոմիկայի նախարար Գեորգի Կվիրիկաշվիլին: Հայ փոխնախարարարը, նրա կարծիքով, վկայակոչել է ՌԵՈՒ ղեկավարի հայտարարությունը: Սակայն դա այդպես չէ, ոչ մի բանակցություն չի վարվում, նույնիսկ` փակ ձևաչափով:


Նշենք, որ ըստ վրացական ԶԼՄ-ների, 2012 թվականի հոկտեմբերի վերջին վերաինտեգրման նորանշանակ պետնախարարը հայտարարել էր, թե Վրաստանի իշխանությունները պատրաստ են վերականգնել երկաթուղային հաղորդակցությունը վրացական երկաթուղու աբխազական տեղամասով` «Աբխազիայի ապամեկուսացման ռազմավարությասն» շրջանակում: Մեկ ամիս անց նա հաղորդեց , որ «այդ թեման գրեթե անմիջապես փակվեց այն բանից հետո, երբ աբխազական կողմը դրա նկատմամբ հետաքրքրություն չդրսևորեց»:


Ռուսաստանի հետ Վրաստանի երկաթուղային հաղորդակցությունն Աբխազիայի տարածքով դադարեցվել է 1992-1993 թթ հակամարտությունից հետո: Աբխազական տեղամասի բացումը ռազմավարական կարևորություն ունի Հայաստանի համար, քանի որ դա ամենակարճ և էժան ճանապարհն է դեպի Ռուսաստան:
