
Հանրային ծառայությունները կարգավորող հանձնաժողովն (ՀԾԿՀ) այսօր իր արտահերթ նիստում համաձայնել է վաճառել «Որոտանի հիդրոէլեկտրակայանների համալիրի» ՓԲԸ-ի գույքը ամերիկյան «ԿոնտուրԳլոբալ Հիդրոկասկադ» ընկերությանը: «Ազատություն» ռ/կ-ի փոխանցմամբ, ՀԾԿՀ հրապարակած տեղեկանքի համաձայն, «Որոտանի հիդրոէլեկտրակայանների համալիրի» ՓԲԸ-ի գույքն է՝ Սպանդարյանի հիդրոէլեկտրակայանը, Շամբի հիդրոէլեկտրակայանը, Տաթևի հիդրոէլեկտրակայանը և նշված հիդրոէլեկտրակայանների շահագործման համար անհրաժեշտ շենքեր, շինություններ և այլ օժանդակ սարքավորումներ: Հիշեցնենք՝ անցած շաբաթ հայտնի դարձավ, որ ամերիկյան ընկերությունը նպատակ ունի 180 միլիոն դոլարի ներդրում կատարել Հայաստանի հիդրոէներգետիկ ոլորտում: 
