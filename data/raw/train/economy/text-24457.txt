
Հայաստանի բնակչությունն սպառում է ներկրվող գազի 35%-ը, սակայն, գազի սպասարկման համակարգի աշխատանքի ապահովման ծախսերի 65%-ն ընկնում է բնակչության ուսերին: Այս մասին ՀՀ խորհրդարանի նիստում այսօր հայտարարել է Հայաստանի Հանրային ծառայությունները կարգավորող հանձնաժողովի նախագահ Ռոբերտ Նազարյանը: Խոսելով գազի գնագոյացման մեխանիզմների մասին, Նազարյանն ընդգծել է, որ ՀայՌուսգազարդի մարժան կազմում է 58 դոլար` առանց ԱԱՀ: Բնակչության համար մարժան կազմում է 108 դոլար, արդյունաբերողների համար` 31 դոլար: «Բնակչության համար ԱԱՀ կազմում է 62 դոլար, արդյունաբերողների համար` 46 դոլար: Եկեք հրաժարվենք ԱԱՀ-ից և նվազեցնենք բնակչության բեռը: ՀայՌուսգազարդի ԱԱՀ կազմում է 36 մլրդ.դրամ: Եկեք որոշենք, թե որքանով է հարմար` բյուջետային մուտքերից հրաժարվելը և բնակչության համար գազի սակագների նվազեցումը, կամ էլ  ներկայիս սակագների պահպանումը»,-ասել է Նազարյանը:
