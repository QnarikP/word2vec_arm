
 «Հնարավոր է, որ կուտակային ֆոնդերին քաղաքացիներից պահվող տոկոսները նվազեցվեն», -այս մասին հայտարարել է վարչապետ Հովիկ Աբրահամյանը Armenia հեռուսաընկերության եթերում: Այն հարցին` հնարավո՞ր է, որ ֆոնդերին գումարներ վճարելու տարիները կրճատվեն, վարչապետը ոչ մի հստակ բան չի ասել:


Հովիկ Աբրահամյանը նաև փորձել է բացատրել իր հայտնի «պարտադիր, բայց որ պարտադրված» արտահատությունը` ասելով, որ պետությունը պարտադիր պետք է մտածի քաղաքացու ապագայի մասին: «Իսկ ոչ պարտադրվածը նշանակում է, որ մենք պիտի այնպես անենք, որ քաղաքացին ստիպված չլինի իր վերջին գումարը դնել իր 20, 25 կամ 35 տարվա ապագայի մասին մտածելու համար»,- ասել է Աբրահամյանը՝ հավելելով, որ հունիսին օրենքի վերաբերյալ տեղի ունենալիք քննարկումների հիմնական թեման պիտի լինի «ՀՀ քաղաքացիների վրա այն հնարավորինս քիչ բեռ ավելացվելու» հարցը:
