
Բավականին երկար ժամանակ Հայաստանի պետական բյուջեն միջոցից դառնում էր ինքնանպատակ: Այլ խոսքով, բյուջետա-հարկային քաղաքականությունն այսօր տնտեսական քաղաքականության վրա ազդեցության լծակ չի հանդիսանոմ: ԱրմԻնֆո գործակալությանը նման կարծիք է արտահայտել «Պոլիտէկոնոմիկա» գիտական կենտրոնի տնօրեն Անդրանիկ Թևանյանը:


«Իշխանությունները, պարզապես, ցանկանում են ինչ-որ գումարներ հավաքել և ինչ-որ ծախսեր կատարել` անցքերը կարկատելու սկզբունքով: Իսկ բյուջետա-հարկային կոնկրետ քաղաքականություն, որն ուղղված լինի Հայաստանում առկա կոնկրետ հարցերի լուծմանը, ես չեմ տեսնում: Ես միայն տեսնում եմ ավելի շատ գումարներ հավաքելու և որքան հնարավոր է ավելի շատ փոքր, միջին, իսկ հիմա արդեն մեծ բիզնեսին ճնշելու ձգտում: Հետևաբար, սկզբունքայնորեն, 2015 թվականի բյուջեն կարելի է գնահատել որպես իրավիճակային»,- ասել է փորձագետը:


Թևանյանը նշել է նաև, որ եթե այդ իրավիճակին ավելացնենք նաև Հայաստանում սպասվող քաղաքական գործընթացները` խորհրդարանական կամ նախագահական արտահերթ ընտրությունները, ապա պարզ չի, թե վերջին հաշվով ո՞վ պետք է պատասխան տա այդ ոչ նպատակային ու շատերին անհասկանալի պետբյուջեի համար:


 


Կառավարությունը ներկայացրել է երկրի 2015 թվականի պետական բյուջեի մասին» օրենքի նախագծի վերջնական տարբերակը: Նախագծով հաջորդ  ֆինանսական տարում


բյուջեի ծախսերի ավելացումը նախատեսվում է այնպիսի ոլորտներոմ, ինչպիսիք են` կենսաթոշակային կուտակային համակարգի ներդրումը` 5 մլրդ դրամ, «Հյուսիս-Հարավ» ավտոմարուղու շինարարության հետ կապված հողերի օտարման ծախսերը` 3.3 մլրդ դրամ, Հայոց ցեղասպանության 100-ամյա տարելիցի միջոցառոմների ծախսերը` 2 մլրդ դրամ, Հետաքննչական կոմիտեի ծախսերը` 1.2 մլրդ դրամ, սահմանամերձ շրջանների ֆինանսավորման հետ կապված ծախսերը` 900 մլն դրամ, 5 ուսումնարանների նյութա-տնտեսական բազայի համալրման ծախսերը` 200 մլն դրամ, իչպես նաև այլ ծախսեր` 400 մլն դրամ:


ՀՆԱ իրական աճը նախատեսվում է 4.1%, գնաճը նախատեսվում է 4% (+/-1.5%), ՀՆԱ նոմինալ ծավալը` 4867.5 մլրդ.դրամ, ՀՆԱ-ի դեֆլյատորը` 3.3%: 
