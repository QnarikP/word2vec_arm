
Անվանական աշխատավարձը Հայաստանում 2014-ի հունվար-մարտին կազմել է 157,345 դրամ ($ 383), տարեկան աճը` 6,6%, միայն մարտին`1.1 %: 2014-ի մարտին 2013-ի նույն ժամանակահատվածի համեմատ  անվանական աշխատավարձն աճել է 6.4 %:


Ըստ ՀՀ Ազգային վիճակագրական ծառայության նախնական տվյալների, աշխատավարձը բյուջետային կազմակերպություններում հունվար - մարտին կազմել է 136.730 դրամ ($ 333), ինչը 2013-ի նույն ժամանակահատվածի համեմատ աճել է 5.2 %: Իսկ աշխատավարձը ոչ բյուջետային կազմակերպություններում է տարեկան կտրվածքով աճել է 8.1%, կազմելով 187.723 դրամ ($ 457): Միայն մարտին բյուջետային աշխատողների աշխատավարձը նվազել է 0.2%, իսկ ոչ բյուջետային աշխատողներինը` 2.5%:


ՀՀ դրամի միջին կշռված փոխարժեքը 2014 թվականի մարտին կազմել է  414.22 դրամ / $ 1, իսկ հունվար – մարտին` 411.04 դրամ / $ 1:


Նշենք, որ ԱՎԾ-ի տվյալները բազմիցս կասկածի տակ են դրվել անկախ փորձագետների կողմից: Նրանցից ոմանք նույնիսկ կարծիք են հայտնում, որ ԱՎԾ-ն զբաղված է թվանկարչությամբ և ապահովում է իշխանությունների համար ձեռնտու տնտեսական ցուցանիշներ: 
