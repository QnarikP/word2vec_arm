
ԱՄՆ-ում, Մեծ Բրիտանիայում, Գերմանիայում եւ Ճապոնիայում նոր iPhone 6S եւ iPhone 6S Plus հեռախոսների վաճառքի առաջին ալիքը կմեկնարկի սեպտեմբերի 18-ից: Այդ մասին հաղորդել է Forbes-ը: Վերջինս նման եզրակացություն է արել հիմնվելով երեք աղբյուրների վրա` բջջային կապի Vodafone օպերատորի բրիտանական մասնաճյուղից դուրս սպրդած արտահոսքի, ITHome ճապոնական հեղինակավոր կայքի հրապարակումների եւ գերմանական Macerkopf տեխնոբլոգում հրապարակված տեղեկությունների: Ինչպես եւ նախկինում, վաճառքի մեկնարկը կիրականացվի մի քանի ալիքներով: Ավելի վաղ նշվում էր, որ նոր հեռախոսների վաճառքը կմեկնարկի սեպտեմբերի 9-ին: Տեղեկությունը պաշտոնապես չի հաստատվել Apple ընկերության կողմից: 
