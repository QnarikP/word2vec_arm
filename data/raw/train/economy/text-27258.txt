
Արտասահմանյան բանկերն արգելափակել են Իրանի 1,5 մլրդ դոլարի ակտիվները, շաբաթ օրը իրանական Mehr News լրատվական գործակալությունը մեջբերել է Իրանի խորհրդարանի ազգային անվտանգության և արտաքին քաղաքականության հանձնաժողովի անդամ Մեհդի Դավարիի խոսքը:


Ըստ Դավարիի՝ նշված գումարը պահվում է Օմանի և Շվեյցարիայի բանկերում, և ներկա պահին այդ երկրների բանկերը հրաժարվում են դրամական միջոցները վերադարձնել, թեպետ դա հակասում է Ժնևում ձեռք բերված պայմանավորվածություններին:


Իրանն արտասահմանյան արժույթով գրեթե 100 միլիարդ դոլար գումար ունի ամբողջ աշխարհի բանկերում, որից կարողացել է ստանալ ընդամենը 4,2 միլիարդը՝ 2013 թ. նոյեմբերին վեց համաշխարհային տերությունների հետ ձեռք բերված պայմանավորվածություններից հետո,  հունվարին հայտարարել է ԱՄՆվարչակազմի բարձրաստիճան ներկայացուցիչը, հաղորդել է Reuters-ը:


Փոխանցում է Trend-ը:
