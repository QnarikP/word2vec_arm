
Հայաստանում Միացյալ նահանգների դեսպան Ջոն Հեֆերնը Twitter սոցիալական ցանցի իր էջում կրկին անդրադարձել է «Կարֆուր» սուպերմարկետների ցանցի հայայստանյան մասնաճյուղի հնարավոր բացմանը՝ գրելով. «Ի՞նչ նորություն կա: Մրցակցությունը բերում է ավելի ցածր գներ, ավելի լավ ընտրություն և որակ»:


Հիշեցնենք, որ այն պետք է բացվեր «Դալմա Գարդեն Մոլ» առևտրի կենտրոնում, սակայն այժմ դրա բացումը հարցականի տակ է դրված: Մամուլի տեղեկություններով՝ ԱԺ Հանրապետական պատգամավոր Սամվել Ալեքսանյանը մրցակցությունից խուսափելու համար խոչընդոտում է սուպերմարկետի բացմանը: Վարկած կա նաև, որ «Կարֆուրի» տեղում Ալեքսանյանը պատրաստվում է բացել հերթական «Երևան City» սուպերմարկետը:



