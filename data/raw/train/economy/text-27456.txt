
Հայաստանի արտաքին պարտքը 2014 թվականի հունվար-փետրվարին աճել է 2.6%, միայն փետրվարին`1.6%, կազմելով 1.625 տրլն դրամ ($ 3.935 մլրդ), կամ ազգային ընդհանուր պարտքի 85 %-ը: Ըստ ՀՀ ֆինանսների նախարարության նախնական տվյալների,  արտաքին պարտքի կառուցվածքում 87 % կամ $ 3,425 մլրդ կազմում է կառավարության մասնաբաժինը, իսկ մնացած 13 % - ը կամ $ 509,8 մլն –ը` Կենտրոնական բանկի մասնաբաժինը: Ընդ որում, կառավարության արտաքին պարտքը, այս տարվա հունվարին տեղի ունեցած 1,1% աճից հետո փետրվարին աճեց 1.6%, հունվար – փետրվարին`2.8%, իսկ Կենտրոնական բանկի արտաքին պարտքը, հունվարի մի փոքր աճից հետո (0.3 %) փետրվարին աճեց 1,8 %, իսկ հունվար – փետրվարին`2.1 %:


Հայստանի ընդհանուր պետական պարտքը 2014 թվականի մարտի 1 - ին կազմել է 1.905 տրլն դրամ, կամ $ 4.614 մլրդ, փետրվարին աճելով 1,4 %, իսկ հունվար – փետրվարին`2,4%: Դրա կառուցվածքում ներքին պետական պարտքի մասնաբաժինը կազմել է 15% կամ 280.3 մլրդ դրամ ($ 678.7 մլն), փետրվարի աճը` 0,6 %, իսկ հունվար – փետրվարին` 0,9%: Պետական պարտատոմսերի մասնաբաժինը ներքին պետական պարտքի կառուցվածքում հունվար - փետրվարին մնացել է անփոփոխ` 98.5%, բացարձակ արտահայտությամբ աճելով 0.9%, իսկ առևտրի վարկերի մասնաբաժինը նույնպես մնացել է անփոփոխ`1.2%, իսկ մնասած մասը կազմել են երաշխիքները, որոնց մասնաբաժինն աճել է 0,3 %-ից մինչև 0,4%, ցուցադրելով բացարձակ մեծության 0.5% անկում (հունվարի աճը`0.8% իսկ փետրվարի անկումը` 1.4% ):


Նշենք, որ Հայաստանի արտաքին պարտքը 2013 թվականին աճել է 5%, իսկ ՀՆԱ աճը կազմել է 3,5 %:  Հայաստանի ընդհանուր պարտքի մասնաբաժինը ՀՆԱ - ում կազմել է 44%, իսկ միայն արտաքին պարտքի մասնաբաժինը` 37 %: Արդյունքում, մեկ շնչին ընկնող պարտքի ընդհանուր գերազանցել է $ 1500, ընդ որում, միայն արտաքին պարտքի գծով այն կազմել է $ 1,300 (2009-ի $ 550-ի փոխարեն): Փորձագետները գտնում են, որ հաշվի առնելով բարձր միգրացիան, որի արդյունքում Հայաստանի բնակչության թվաքանակը զիջում է վիճակագրական տվյալներին ( 2013-ին` 3.017 մլն մարդ, իսկ 2012-ին` 3,027 մլն մարդ), ապա մեկ շնչին ընկնող արտաքին պարտքի բեռը շատ ավելի բարձր է: 2009-2012 թվականներին արտաքին պարտքը մասնաբաժինը ՀՆԱ – ի կառուցվածքում տատանվել է 35-38 % սահմաններում, բացարձակ արտահայտությամբ ավելանալով այդ ժամանակահատվածքում 26%, ՀՆԱ տեմպերի դանդաղման պայմաններում (2009-ին 14% անկում): Համեմատության համար նշենք, որ 2008 թվականին արտաքին պարտքի մասնաբաժինը ՀՆԱ – ի կառուցվածքում կազմել է մոտ 30%, պարտքի աճը կազմել է 21%, իսկ ՀՆԱ-ի տարեկանի աճը ճգնաժամի հետևանքով դանդաղել է` 13,7 % - ից մինչև 6.9%:


Ըստ ԱրմԻնֆո գործակալության վերլուծաբանների, հնգամյա դինամիկայում ոսկու և Հիշեցնենք, որ 2013 թվականի հունվարի 1 – ին Հայաստանի ընդհանուր պետական պարտքը կազմել է 1.8 մլրդ դրամ կամ $ 4.4 մլրդ, որի կառուցվածքում արտաքին պարտքը կազմել է 1.5 մլրդ դրամ կամ $ 3.7 մլրդ, իսկ ներքին պարտքը`255,5 մլրդ դրամ կամ $ 633 մլն: Իսկ ոսկու-արտարժույթի պահուստներն այդ օրվա դրությամբ կազմել են $ 1.8 մլրդ:
