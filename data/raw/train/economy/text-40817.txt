
Բեռնափոխադրումների ծավալը Հայաստանում 2014 թվականին 2013-ի համեմատ նվազել է 16,9%, մինչև 10 231.8 հազար տոննա, ասված է ՀՀ Ազգային վիճակագրական ծառայության զեկույցում:


Երկաթուղային բեռնափոխադրումները հաշվետու ժամանակահատվածում նվազել են 6.6%, մինչև 3 057.6 հազար տոննա: Ավտոճանապարհային տրանսպորտով փոխադրումները նվազել են 26.4%, մինչև 5 384.0 հազար տոննա: Օդային փոխադրումները մնացել են նախորդ տարվա մակարդակում, կազմելով 10.4 հազար տոննա: Հիմնական գազատարով Հայաստան է ներկրվել 1 779.8 հազար տոննա բնական գազ, 2013 թվականի համեմատ աճը` 4,1%: Բեռնափոխադրումների շրջանառությունն աճել է 1,9%, մինչև 4168.3 մլն տոննա:


Ուղևորափոխադրումները հաշվետու ժամանակահատվածում կրճատվել է 6,4%, մինչև 225 761.0 հազար մարդ: Այդ թվում, երկաթուղային տրանսպորտով ողևորափոխադրումները նվազել են 9,7%, մինչև 375,2 հազար մարդ: Ավտոմեքենայով իրականացվող ուղևորափոխադրումները նվազել են 7,3%, մինչև 201 915.2 հազար մարդ: Օդային տրանսպորտով ուղևորների փոխադրումն ավելացել է 18,5%, մինչև 2 083.0 հազար մարդ: Այդ թվում, Հայկական ավիափոխադրողի (Էյր Արմենիա) կողմից փոխադրումների ծավալներն ավելացել են 2,6 անգամ, մինչև 206,5 հազար ուղևոր: Էլեկտրական տրանսպորտով ուղևորափոխադրումներն աճել են 0,5%, մինչև 21387,6 հազար մարդ. Ուղևորափոխադրումների շրջանառությունն աճել է 5,3%, մինչև 3 008.5 մլն ուղեւոր/կմ:
