
Ապրիլին Հայաստան կներկրվի 52 տոննայի չափով առվույտի (ժողովրդի մեջ ավելի հայտնի որպես «յոնջա») սերմացու, որը սուբսիդավորմամբ կտրամադրվի գյուղացիներին: Լրագրողների հետ հանդպմանն այսօր հայտարարեց գյուղատնտեսության նախարարության անասնաբուծության և անասնաբուժության վարչության պետ Աշոտ Հովհաննիսյանը։


«Նախարարությունը կերարտադրության ավելացման ուղղությամբ արդեն իսկ քայլեր է մշակում, եւ շուտով կորնգանի և առվույտի սերմացուներ կներկրվեն, ինչը հնարավորություն կընձեռի լուծել անասնակերի բավարարման խնդիրը»,- ասաց նա:
