
Հայաստանի բանկերի հաճախորդների բազան 2014 թվականի փետրվարի 1-ին կազմված էր 1,827,350 ֆիզիկական և 75,679 իրավաբանական անձանցից: Ըստ ՀՀ Կենտրոնական բանկի նախնական տվյալների, որոնք ԱրմԻնֆո գործակալությանն են տրամադրվել ՀՀ Ազգային վիճակագրական ծառայությունից, ընդհանուր առմամբ 1.903.029 հաճախորդներ Հայաստանի բանկերում ունեցել են 3.218.162 հաշիվներ, որից 3.052.646-ը պատկանել են ֆիզիկական անձանց, իսկ 165.516 –ը` իրավաբանական անձանց:


Ըստ աղբյուրի, 2013 թվականի դեկտեմբերի համեմատ Հայաստանի բանկերի հաճախորդների բազան աճել է 0,2 % կամ 3,825 հաճախորդով (տարեկան կտրվածքով աճելով 17.5 % կամ 283,585 հաճախորդով): Իսկ հաշիվների քանակը բանկերում հունվարին աճել է 0.5 %, իսկ տարեկան կտրվածքով աճը կազմել է 64,5 %:


Նշենք, որ ԱՎԾ-ի տվյալները բազմիցս կասկածի տակ են դրվել անկախ փորձագետների կողմից: Նրանցից ոմանք, նույնիսկ կարծիք են հայտնում, որ ԱՎԾ-ն զբաղված է թվանկարչությամբ և ապահովում է իշխանությունների համար ձեռնտու տնտեսական ցուցանիշներ:
