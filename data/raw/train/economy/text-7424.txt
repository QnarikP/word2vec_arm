
Դյուսելդորֆի միջազգային և Քյոլն-Բոնն օդանավակայաններում անվտանգության մարմինների աշխատակիցների հայտարարած գործադուլի պատճառով շուրջ 140 չվերթ է հետաձգվել, հայտնում է ИТАР-ТАСС-ը:


Բողոքի ցույցն սկսվել է առավոտյան հերթափոխի ժամանակ և կշարունակվի մինչ 22:00-ն:


Հունվարի 24-ին գործադուլը հանգեցրել է շուրջ 200 չվերթերի հետաձգման և բազմաթիվ ուշացումների: Բողոքի ցույցը կազմակերպվել է «Վերդի» սպասարկման ծառայության աշխատակիցների արհմիության կողմից, որը փորձում է Հյուսիսային Հռենոս-Վեստֆալիա երկրամասերի օդանավակայաններում աշխատող շուրջ 34 հազար անվտանգության աշխատակիցների համար 30% աշխատավարձի բարձրացում ապահովել:
