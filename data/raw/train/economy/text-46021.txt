
«Ռուսաստանյան երկաթուղի» ընկերությունը կարծում է, որ Իրան-Հայաստան երկաթուղու կառուցումը կարեւոր ռազմավարական նշանակություն ունի Հայաստանի Հանրապետության համար, ասվում է ընկերորւթյան տարածած մամուլի հաղորդագրության մեջ:


Հիշեցնենք, որ օրերս  «Ռուսաստանյան երկաթուղի» ընկերության գլխավոր տնօրեն Վլադիմիր Յակունինը հայտարարել էր,որ Իրան-Հայաստան երկաթուղին անհեռանկարային ծրագիր է՝ «դա նույնն է, թե պատի մեջ ոչ մի տեղ չտանող պատուհան բացես՝ հարեւանի տուն», - ասել է Յակունինը: 


Մինչդեռ, այսօր տարածված հաղորդագրության մետջ նշվում է, որ երկաթուղու կառուցումը կարեւոր է Եվրասիական եւ համաշխարհային տրանսպորտային  համակարգին Հայաստանի տրանսպորտային ենթակառուցվանքների ինտեգրացիայի համատեքստում:


Միեւնույն ժամանակ, նշվում է, որ, հաշվի առնելով նմանատիպ մասշտաբների նախագծերի նշանակալի արժեքը եւ բիզնեսի համար կոմերցիոն տեսակետից ոչ գրավիչ դարձնող մի շարք հանգամանքներ,  դրանք պետք է իրականացվեն պետության աջակցությամբ: 


«Ռուսաստանյան եւ համաշխարհային փորձը ցույց  տալիս, որ ռազմավարական ենթակառուցվածքային նախագծերի պետական աջակցությունը արդյունաբերության համար մուլտիպլիկատիվ էֆեկտ է ստեղծում եւ կարեւոր նշանակություն ունի ընդհանուր առմամբ տնտեսական զարգացման համար», ասվում է ընկերության տարածած հաղորդագրության մեջ:
