
Ռուսաստանին հայկական աղաչափերի մատակարարման հարցը, որն արտադրում է Գյումրիի «Վերլուծական պրիբոր» գործարանը, կքննարկվի Ռուսաստանի և Հայաստանի միջև ռազմա-տեխնիկական համագործակցության համատեքստում: Այս մասին այսօր Երևանում կայացած մամուլի ասուլիսում հայտրարել է Հայաստանի Հայրենական ապրանքարտադրողների միության նախագահ Վազգեն Սաֆարյանը, մեկնաբանելով վերջերս Տիգրան Սարգսյանի գլխավորությամբ պատվիրակության Սանկտ-Պետերբուրգ կատարած այցը և այնտեղ քննարկված հարցերը: Նա ճշգրտել է, որ գործարանը Ռուսաստանին աղաչափեր է մատակարարում արդեն 40 տարի: Ներկայումս, տեղեկացրել է Սաֆարանը, Ռուսաստանը դիտարկում է իր տարածքում աղաչափերի արտադրության հնարավորությունը: Սանկտ-Պետերբուրգում, ինչպես նշել է Սաֆարյանը, հայկական պատվիրակությունը քննարկման է ներկայացրել դեպի Հայաստան ռուսական գազի, ալմաստների և նավթամթերքի սուբսիդավորման հարցը: Այդ հարցը, նշել է նա, ռուսական կողմը վերցրել է քննարկման: 
