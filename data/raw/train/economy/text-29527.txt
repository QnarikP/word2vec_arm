
«Հյուսիսային Օսիայի և Վրաստանի սահմանագծին գտնվող Դարյալի կիրճում տեղի ունեցած  սողանքը վնասել է Ռուսաստանից Հայաստան եկող գազատարը, ինչպես նաև փակել է տարածաշրջանի խոշորագույն գետի՝ Թերեքի  հոսքը»,- հաղորդում է РИА Новости գործակալությունը:


Վրաստանի ՆԳՆ դեպարտամենտից տեղեկացնում են, որ Ստեփանծմինդա-Լարս ավտոճանապարհը այժմ փակ է:


Ավելի վաղ «Գազպրոմ Արմենիան» հայտարարել էր, որ Վրաստանի գազատրանսպորտային ընկերությունը պաշտոնապես տեղեկացրել է «Գազպրոմ Արմենիա» ՓԲ ընկերությանը` մայիսի 17-ին` ժամը 10:30-ից Հայաստան բնական գազի մատակարարումը ժամանակավոր դադարեցնելու մասին Վրաստանի տարածքում մայրուղային գազատարի վրա տեղի ունեցած վթարի պատճառով:


Հայաստանի սպառողների գազամատակարարումը «Գազպրոմ Արմենիա» ՓԲ ընկերությունը կիրականացնի ողջ ծավալով՝ առանց սահմանափակումների:
