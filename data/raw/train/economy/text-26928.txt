
Իրանի հետ առևտրի արգելքների վերացումը կարող է «հսկայական դրական ազդեցություն» ունենալ Հայաստանի տնտեսության վրա: Այս մասին այսօր Երևանում կայացած մամուլի ասուլիսում հայտարարել է ԱՄՀ հայկական առաքելության ղեկավար Մարկ Հորտոնը (Mark Horton):


«Այդ ուղղությամբ կանխատեսումներ մենք դեռ չենք իրականացրել, բայց տնտեսական սանկցիաների վերացումով կարելի է ակնկալել փոխադարձ առևտրի, ներդրումների և տուրիզմի ակտիվացում»,-ասել է Հորտոնը:


Հիշեցնենք, որ Հայաստանի արտաքին առևտրաշրջանառությունն Իրանի հետ 2013 թվականին կազմել է 300 մլն դոլար կամ ՀՀ ընդհանուր արտաքին առևտրի շրջանառության 5%-ը: Ըստ մասնագետների, ավելի իրական են էներգետիկայի ոլորտի համագործակցության հեռանկարները, մասնավորապես, գազային և գեոթերմալ, ինչպես նաև քիմիական արդյունաբերության ոլորտներում: 
