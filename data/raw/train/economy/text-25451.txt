
Վրացական երկաթուղու աբխազական հատվածի բացումը երկարաժամկետ հեռանկարում էապես չի ազդի Հայաստանի բեռնափոխադրումների աճի վրա: Այդ մասին այսօր մամուլի ասուլիսի ժամանակ լրագրողներին հայտարարել է ՀՀ տրանսպորտի և կապի փոխնախարար Արտաշես Ավետիսյանը: 


«Այսօր էլ Հայաստանը բեռնափոխադրումներ է իրականացնում` աբխազական ճանապարհի բացակայությամբ»,- ասել է Ավետիսյանը: Միաժամանակ նա ավելացրել է, որ լավ կլիներ, «եթե աբխազական ճանապարհի բացման հարցը լուծվեր, և Հայաստանը տարանցիկ լուրջ ներուժ ձեռք բերեր»:


Հարկ է նշել, որ պաշտոնյան հակասում է ինքն իրեն կամ չի հավատում, որ այդ տարանցիկ ներուժը երբևէ կիրացվի:
