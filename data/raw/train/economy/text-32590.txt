
Air Armenia ընկերությունը հուլիսի 20-ից կսկսի դեպի Մոսկվա թռիչքներն իրականացնել օրական 3 անգամ: Այս մասին ԱրմԻնֆո գործակալության թղթակցին հաղորդել է ընկերության մարկետինգ-մենեջեր Սիրակ Համբարձումյանը:


Նրա խոսքով, երրորդ չվերթը կիրականացվի ցերեկային ժամերին: Մինչ այդ ընկերությունը դեպի Մոսկվա թռիչքներ էր իրականացնում օրական 2 անգամ, երեկոյան ժամերին, իսկ այժմ ստիպված է ավելացնել թռիչքների քանակը՝ ելնելով աճող պահանջարկից:


Համբարձումյանը նշել է, որ ընկերությունը դեպի Ուկրաինա չվերթներ առայժմ չի իրականացնում: 
