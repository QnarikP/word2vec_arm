
Անվանական միջին աշխատավարձը Հայաստանում 2014 թվականի հունվար-ապրիլին կազմել է 159,511 դրամ ($ 387),  տարեկան աճը`7,2%, միայն ապրիլին` 1.5%: 2014-ի ապրիլին 2013-ի ապրիլի համեմատ միջին անվանական աշխատավարձը Հայաստանում աճել է 7.4 %: Ու չնայած իրականում նման միջին աշխատավարձ չկա ու այդ պատկերը ստանում են բացառապես աշխատավարձների ծայրահեղ անհամաչափության պատճառով, այսպիսի թվեր է ներկայացրել ԱՎԾ-ն:


Ըստ ԱՎԾ նախնական տվյալների, աշխատավարձը բյուջետային կազմակերպություններում 2014-ի հունվար - ապրիլին կազմել է 138.493 դրամ ($ 336), 2013-ի նույն ժամանակահատվածի համեմատ աճելով 6 %: Աշխատավարձը ոչ բյուջետային կազմակերպություններում տարեկան կտրվածքով աճել է 8.5%, կազմելով 190.155 դրամ ($ 462): Միայն ապրիլին բյուջետային աշխատողների աշխատավարձն աճել է 1.2%, իսկ ոչ բյուջետայիններինը` 1,8%:


ՀՀ դրամի հաշվարկային փոխարժեքը 2014 թվականի ապրիլին կազմել է 414.31 դրամ / $ 1, իսկ հունվար – ապրիլին` 411.85 դրամ / $ 1: Ի դեպ, եթե աշխատավարձերի այս կեղծ աճին համադրենք նաեւ ամենամսյա գնաճը, ապա կարելի է ասել, որ աշխատավարձներն իրականում դեռ մի բան էլ գնալով անընդհատ նվազում են: 
