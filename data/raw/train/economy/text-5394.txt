
Ռուսական «Ռոստելեկոմ» ընկերությունը սկսում է ծառայություններ մատուցել նաև հայաստանյան շուկայում: Ընկերությունն իր ծառայությունները կմատուցի ՋԻԷՆՍԻ-ԱԼՖԱ ՓԲԸ-ի միջոցով, որը իր հերթին հանդիսանում է Ռոստելեկոմի դուստր ձեռնարկություն, և «Ռոստելեկոմ» ապրանքանիշի ներքո։ Այս մասին տեղեկանում ենք ընկերության տարածած հաղորդագրությունից։


Հայաստանյան շուկա ընկերության մուտքն ազդարարելու համար վաղը Արմենիա Մարիոթ հյուրանոցի Տրդատ Երկրորդ սրահում տեղի կունենա մամլո ասուլիս ընկերության ռուսաստանյան ներկայացուցիչների մասնակցությամբ: Իսկ նույն օրը՝ ժամը 13:30 պաշտոնապես կբացվի վաճառքի և սպասարկման առաջին սրահը Աբովյան քաղաքում:


Ըստ ընկերության տարածած հաղորդագրության, առաջին փուլում մանրածախ վաճառքն իրականացվելու է ֆիզիկական անձանց ֆիքսված հեռախոսակապի և ինտերնետ ծառայությունների մատուցմամբ, քիչ ուշ ծառայությունների շարքը կհամալրի նաև ինտերակտիվ հեռուստատեսության ծառայությունը:


Նկատենք, որ նմանատիպ ծառայություններ հայկական շուկայում մատուցում է մեկ այլ օպերատոր՝ uCom-ը, և, ըստ էության, ռուսական ընկերությունը շուկա է մտնում որպես նրան մրցակից։


Ընկերության կայքում կարելի է գտնել ծառայությունների գնացուցակը, որը ներկայացնում ենք ստորև.



