
«Զվարթնոց» օդանավակայանը վերսկսում է «Արմավիա» ավիաընկերության չվերթների սպասարկումը: «Արմավիան» արդեն փոխանցել է 90 միլիոն դրամ, և մինչև առավոտ կսպասարկվեն չվերթները, իսկ վաղը՝ ժամը 11-ին, պարզ կլինի՝ կշարունակվի՞ սպասարկումը, թե՞ ոչ: Ինչպես iLur.am-ը տեղեկացրել էր՝ «Արմավիայի» ընդհանուր պարտքը «Զվարթնոցին» 3 միլիոն 360 հազար դոլար է,  որը պայմանագրով նախատեսված սահմանաչափից մեկ միլիոնով ավելի է:


Ի դեպ, սեպտեմբերի կեսերին կրկին դադարեցվել էին «Արմավիայի» թռիչքները, սակայն հետո «Արմենիա միջազգային օդանավակայաններ» ընկերությունը վերսկսել էր սպասարկումը, քանի որ պայմանավորվածություն էր ձեռք բերվել պարտքը վճարելու շուրջ:
