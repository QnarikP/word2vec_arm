
Կենտրոնական բանկի նախագահի պաշտոնին հավակնող Արթուր Ջավադյանին ԱԺ–ում այսօր «Հայ ազգային կոնգրես» խմբակցության քարտուղար Արամ Մանուկյանը հարցրեց, որ պատրասը է արդյո՞ք Ջավադյանը երաշխավորել, որ պահուստային ֆոնդը, ինչպես Տիգրան Սարգսյանի ժամանակ չի գնա վաճառքի: Արամ Մանուկյանը նաև հետաքրքրվեց, թե ինչու են Հայաստանում խոշոր հարկատուներից 20-ից 6-ը բանկեր. «Կարելի՞ է եզրակացություն անել՝ փող ունեցողները բանկերում են դնում, քան տնտեսության մեջ, քանի որ տնտեսության մեջ դրված գումարները ռիսկեր են պարունակում»։ Հաջորդ հարցը վերաբերվում էր ներդրումներին, որոնք, պակասեում են։ Պատգամավորը վերջին հարցով հետաքրքրվեց նաև, ինչպես է Ջավադյանը վերաբերվում ՊԵԿ-ի և ֆիննախի միավորմանը. «Ինչպե՞ս կարելի է ընդունելի համարել գումարներ հավաքող կազպակերպությունները լինեն գումարներ բաշխող կազմակերպության հետ մեկ միավորի մեջ և մեկ հոգու ենթակայության տակ»:


Արթուր Ջավադյանը բանկի պահուստների հարցում նշեց, որ 2 մլրդ 50 մլն դրամի արտաքին պահուստ ունեն, որոնք ապահով վիճակում են և վտանգված չեն։ Ինչ վերաբերվում է պահուստային ոսկին վաճառելու որոշմանը, ապա նշեց, որ իրենք բազմիցս ասել են, որ դա սխալ որոշում էր։


Ֆիննախին միանալը նա արդյունավետ համարեց, քանի որ «գնում ենք ՄՄ»։ «Ակնհայտ է, որ եթե մի մարմնում լինի՝ գործունեության էֆեկտիվությունը կավելացնի։ Իսկ շահերի բաշխումը կարելի է տարանջատել մարմնի ներսում»,-ասաց նա։


Բանկերի՝ 100 խոշոր հարկատուների ցուցակում լինելու հարցին ի պատասխան՝ Արթուր Ջավադյանը նշեց, որ բանկերի շահութաբերությունը համեմատ կապիտալի՝ փոքրացել է՝ 14-15%-ից հասնելով 9-10%։ «Բանկերում շահութաբերությունը փոքրացել է, մրցակցության պատճառով նաև վարկերի տոկոսները նվազել են, մի քիչ էլ ավելացել է ավանդների բեռը»,-նշեց նա։


Իսկ ներդրումների հարցի առնչությամբ նա նշեց, թե ներդրումների նվազում չկա, այլ առկա է 2 տարի առաջվա նույն մակարդակը։ Ըստ նրա, դրա պատճառներից է նաև այն, որ բանկային վարկավորման համակարգը եղել է նվազ կիրառվող գործիքներից մեկը, այդ իսկ պատճառով ներդրումների աճի նվազում կա։
