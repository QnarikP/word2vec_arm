
ԱԺ-ում քննարկվում է գազի հարցով ԱԺ ժամանակավոր հանձնաժողով ստեղծելու մասին ԱԺ որոշման նախագիծը, որի հիմնական զեկուցողն է Արամ Մանուկյանը:


Իր ելույթում պարոն Մանուկյանը նշեց, որ ԱԺ 49 պատգամավորներ ԱԺ նախագահին են հանձնել այս հարցի հետ կապված նախագիծը, եւ ինքը զեկուցում է ԱԺ չորս խմբակցությունների անունից: «Նախագծի էությունը այս է՝ ստեղծել հանձնաժողով՝ գազի գնի հետ կապված, որը հիմնականում հետապնդելու է հետևյալ երկու հարցը.


առաջին՝ 300 մլն դոլար պարտքի կայացումը, թե ինչպես է կուտակվել այդ պարքտը,


երկրորդ՝ գազի մեծածախ եւ փոքրածախ գների կազմը, ինչպես է առաջացել այդ մեծ տարբերությունը մեծածախի եւ մանրածախի միջեւ՝ շուրջ 200 դոլար՝ 100 խորանարդ մետրի համար:


Հայաստանում շուրջ 650 հազար աբոնենտ կա, շուրջ 90 տոկոսը օգտվում է գազից, եւ այս ամենը պահվել է գաղտնի, եւ մենք ուզում ենք բացահայտել այս երկու խնդրի շուջ ստեղծված այս խորհրդավոր մթնոլորտը, որը մենք տարիներ շարունակ չենք կարողացել պարզել: Հենց դրա համար էլ ցանկանում ենք ստեղծել բազմակուսակցական հանձնաժողով, որը կուսումնասիրի եւ մի քանի ամսվա ընթացքում զեկույց կներկայանի ԱԺ-ին»,- հայտարարեց Մանուկյանը՝ առաջարկելով բոլոր քաղաքական ուժերին իրենց մասնակցությունը բերել: 


Մանրամասները՝ տեսանյութում


 
