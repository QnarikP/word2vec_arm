
Հնարավոր է` Հայաստանը հրաժարվի Եվրամիության այն ստանդարտներից ու ընթացակարգերից, որոնք նախորդ տարիներին ընդունել է մեր երկիրը, և որոնք հակասում են Մաքսային միության ստանդարտներին ու ընթացակարգերին: «Ազատության» փոխանցմամբ, երեկ լրագրողների հետ ճեպազրույցի ընթացքում, ըստ էության, նման տարբերակը չի բացառել էկոնոմիկայի փոխնախարար Գարեգին Մելքոնյանը:  «Ազատության» այն հարցին, թե Հայաստանը հրաժարվելո՞ւ է ԵՄ այն ստանդարտներից ու ընթացակարգերից, որոնք հակասում են Մաքսային միության նորմերին, Էկոնոմիկայի փոխնախարարը պատասխանել է. «Մենք գտնվում ենք բանակցային գործընթացի մեջ,  և ասել, որ սկզբունքորեն եթե սա հակասում է, ուրեմն այսպես պետք է լինի, եթե նա հակասում է, ուրեմն այսպես չպետք է լինի, դեռևս վաղ է, որովհետև այդ ամեն ինչը կախված է բանակցային գործընթացից»։
