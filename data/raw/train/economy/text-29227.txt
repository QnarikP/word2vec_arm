
«Կարֆուր» հիպերմարկետների ցանցի մուտքը Հայաստան այլեւս իրողություն է: Ընդ որում, ցանցի Հայաստան մուտքի մասին արդեն Սերժ Սարգսյանն է խոսում, ինչը նշանակում է, որ իշխանական «դաբրոն» այլեւս տված է: Մնում է՝ բացվի:


Այսօր հայ-ֆրանսիական գործարար համաժողովի ժամանակ Ս.Սարգսյանը խոսել է «Կարֆուրի» մասին:


«Մեզ ուրախացնում է Հայաստանում հաստատված շուրջ 180 ընկերություն ներկայացնող ֆրանսիական գործարար համայնքը, որտեղ առկա են ավելի քան քսան խոշոր ձեռնարկություններ՝ այդ թվում «Պեռնո Ռիկարը», «Օրանժը», «Կրեդիտ Ագրիկոլը», «Վեոլիան», «Սորը», «Ալկատելը» և ուրիշներ: Սա, անշուշտ, ենթադրում է կարևոր ներդրումներ, որոնք վերջին վեց տարիներին հատում են 1 մլրդ դոլարի շեմը՝ մոտ տասն անգամ գերազանցելով նախորդ ժամանակահատվածի ցուցանիշները:


Մեզ համար պատիվ է, որ Հայաստանում ֆրանսիական խոշոր ընկերությունների թվին շուտով կավելանա ևս մեկը՝ «Կարֆուր» հիպերմարկետների ցանցը: Այս փաստն ինքնին վկայում է, որ Հայաստանում բարենպաստ պայմաններ են ապահովված օտարերկրյա ներդրումների համար»,- ասել է նա:


  
