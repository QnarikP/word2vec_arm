
Հայաստանի Վրաստանի էներգետիկ գերատեսչության ներկայացուցիչներն ապրիլի 17-ին Թբիլիսիոմ ստորագրել են նոր ԷՀԳ շինարարության համաձայնագիր, որն իրար կկապի երկու երկրները: Ինչպես հաղորդում է «Տրենդ» գործակալությունը, այս մասին է ասվում «Վրաստանի պետական էներգահամակարգ» ընկերության հարղորդագրության մեջ:


Ըստ համաձայնագրի, հայկական կողմը կապահովի ժամանակակից թանկարժեք տեխնոլոգիապես բարձր սարքավորումները, որոնք կավելացնեն ԷՀԳ թողունակությունը, իսկ վրացական կողմը կկառուցի 40 կիլոմետր երկարությամբ հատվածը: Նոր ԷՀԳ կփոխարինի արդեն գոյություն ունեցող 400 կմ երկարությամբ ԷՀԳ-ն: «Նոր հոսանքագծերի կառուցումը Հայաստանի և Վրաստանի միջև ունի կարևոր նշանակություն, մասնավորապես, ունի երկու երկրների էներգահամակարգերի հզորության բարձրացման, էներգետիկ անվտանգության և կայունությնա առումով»,-հաղորդել է ընկերության վարչության Խորհրդի ղեկավար Սուլխան Զումբուրիձեն:


Նշենք, որ 2013 թվականին ՀՀ ԱԺ-ն վավերացրել է գերմանական KfW բանկի հետ 75 մլն եվրո գումարի վարկային համաձայնագիրը, որով կֆինանսավորի Հայաստան-Վրաստան 400 կմ երկարությամբ նոր ԷՀԳ շինարարությունը:


 
