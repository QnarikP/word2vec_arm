
Այսօր Ազգային ժողովում շարունակվեցին «Հայաստանի Հանրապետության 2013թ. պետական բյուջեի կատարման մասին» տարեկան հաշվետվության քննարկումները:  Իր ոլորտում 2013 թվականի բյուջեի կատարողականի զեկույցը ներկայացրեց ՀՀ էներգետիկայի և բնական պաշարների փոխնախարար Արա Սիմոնյանը:


Նշենք, որ նիստը վարող ԱԺ տնտեսական հարցերով հանձնաժողովի նախագահ ՀՀԿ-ական Վարդան Այվազյանը, հավանաբար, շատ «վռազ» էր, և պատգամավորների հարցերի ուղիղ կեսը որակում էր, որպես ֆինանսական հաշվետվության հետ կապ չունեցող և թույլ չէր տալիս, որ փոխնախարարը դրանց պատասխանի: Այսպես, անպատասխան մնաց «Որոտանի» ՀԷԿ-ի վաճառքի մասին հարցը:


Այնուամենայնիվ, Արա Սիոմնյանը կարողացավ պատասխանել ԱԺ ԲՀԿ խմբակցության պատգամավոր Միքաել Մելքումյանի հարցին, որը վերաբերում էլեկտրաէներգիայի սակագնի բարձրացմանը: Մելքումյանը իր հարցում նշեց, որ Հայաստանն այսօր բավարար միջոցառումներ չի իրականացնում էներգետիկ անվտանգության ապահովման ուղղությամբ, որպես օրինակ բերելով էլէկտրաէներգիայի սպառման ծավալների կրճատումը, և այն, որ Հայաստանը այսօր շատ մեծ կախում ունի ռուսական գազից:


Մեկ այլ պատգամավոր էլ հետաքրքրվեց, ճի՞շտ է, որ էլեկտաէներգիայի սակագինը դառնալու է դրամ:


«Քննարկումներն ընթանում են, եթե դրանք պետք է բերեն նրան, որ պետք է վերանայվեն էլեկտրաէներգիայի սակագները, ուրեմն պետք է վերանայվեն: Որոշակի բան չեմ կարող ասել»,- պատասխանեց փոխնախարարը՝ըտս էության չհերքելով, որ  սակագինը կարող է բարձրանալ:
