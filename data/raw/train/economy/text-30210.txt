
Հայկական ԱԷԿ-ի շահագործման ժամկետը երկարաձգելու նպատակով Ռուսաստանը Հայաստանին կտրամադրի 300 մլն դոլարի վարկ: Այս մասին այսօր Մինսկոմ ՌԴ վարչապետ Դմիտրի Մեդվեդևի հետ հանդիպումից հետո կայացած մամուլի ասուլիսում հայտարարել է Հովիկ Աբրահամյանը:


Աբրահամյանի խոսքով, վարկի տրամադրման շուրջ պայմանավորվածությունն արդեն ձեռք է բերվել Հայաստանի և Ռուսաստանի ֆինանսների նախարարությունների կողմից:


Նշենք, որ Հայկական ԱԷԿ-ի երկու էներգաբլոկները հագեցված են ռուսական առաջին սերնդի ВВЭР-440 ռեակտորներով: Ներկայումս առաջին բլոկը կանգնացված է: Ըստ փորձագետների գնահատականների, կայանը կարող է գործել մինչև 2016 թվականը: Հայաստանի իշխանություններն ուսումնասիրում են նաև նոր էներգաբլոկի շինարարության հնարավորությունը ՀԱԷԿ-ի տարածքում, որի հզորությունը կարող է հասնել հազար մեգավատի, իսկ արժեքը` 5 մլրդ դոլարի:  
