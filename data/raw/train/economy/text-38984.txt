
Քիչ առաջ Փակ շուկա կատարած այցի ժամանակ վարչապետ Հովիկ Աբրահամյանը հայտարարել է, որ վերականգնվել է գազալցակայաններում գազի նախկին գինը, և հիմա գազը վաճառվում է նախկին` 200 դրամով: «Հարցը կարգավորված է»,- Հովիկ Աբրահամյանի խոսքերն է մեջբերում yerkir.am-ը:


Հիշեցնենք, որ արդեն շուրջ մեկ շաբաթ է, ինչ գազալցակայաններում 20%-ով թանկացել է գազը: Մամուլում ապացույցներ են ներկայացվել առ այն, որ գազի թանկացումը բոլորովին անհիմն է:


Հուսով ենք, որ բացի նախկին գնի վերականգնումից՝ կառավարությունը կպատժի նաև այն տնտեսվարողներին, որոնք, օգտվելով ֆինանսական շուկայում ստեղծված իրավիճակից, մեծացրել էին իրենց ախորժակը:
