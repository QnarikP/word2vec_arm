
Կենտրոնական բանկի խորհուրդը մարտի 25-ի նիստում հաստատել է ՀՀ ԿԲ 2014-2015 թթ. հուշադրամների թողարկման ծրագրով նախատեսված «Հայոց ցեղասպանության 100-րդ տարելից» արծաթե հուշադրամի դիմերեսի և դարձերեսի էսքիզները: Փոփոխություններ և լրացումներ են կատարվել ««Հայաստանի ավտոապահովագրողների բյուրո» իրավաբանական անձանց միության կանոնների գրանցման կարգը հաստատելու մասին» որոշման մեջ:


ԿԲ հասարակայնության հետ կապերի ծառայություն տարածած հաղորդագրության մեջ ասվում նաև, որ վերաձևակերպվել են անհատ ձեռնարկատեր Ժիրայր Հովհաննիսյանին տրամադրված արտարժույթի առուվաճառքի փոխանակման կետի թիվ 624, անհատ ձեռնարկատեր Հակոբ Թանդարյանին տրամադրված արտարժույթի առուվաճառքի փոխանակման կետի թիվ 683, «ՀայՌուսգազարդ» ՓԲԸ-ին տրամադրված արտարժույթի առուվաճառքի փոխանակման կետի թիվ 802, Ա/Ձ Գայանե Զաքարյանին տրամադրված արտարժույթի առուվաճառքի թիվ 731, Ա/Ձ Սամվել Համբարձումյանին տրամադրված արտարժույթի առուվաճառքի թիվ 723, Ա/Ձ Հասմիկ Բալասանյանին տրամադրված արտարժույթի առուվաճառքի թիվ 321 լիցենզիաները: Ուժը կորցրած է ճանաչվել Ա/Ձ Արմեն Օհանյան գրավատան կազմակերպման թիվ ԳԳ-Ե 264 լիցենզիան: «Կրպակ» ՍՊԸ-ի գլխամասին, թիվ 1, թիվ 2 և թիվ 3 մասնաճյուղերին տրամադրվել են արտարժույթի առուվաճառքի լիցենզիաներ:


ԿԲ խորհուրդը «Անելիք Բանկ» ՓԲԸ-ին «ԱՎԵՐՍ» («AVERS») և «Սիգ Մանի Տրանսֆեր» արտասահմանյան վճարահաշվարկային համակարգերում մասնակցության թույլտվություն է տրամադրել, իսկ «ՎԻԷԼՎԻ ՍԵՆԹՐ» ՍՊԸ-ին՝ արտարժույթի  առուվաճառքի լիցենզիա:


Խորհուրդը որոշել է հրապարակել 2013 թ. «Ֆինանսական կայունության հաշվետվությունը»:
