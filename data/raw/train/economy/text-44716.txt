
Հայաստանում էլեկտրաէներգիան կարող է թանկանալ մինչեւ 17 դրամով։  էլեկտրաէներգետիկ համակարգի 5 խոշոր արտադրող կայան դիմել են ՀԾԿՀ՝ սակագինը բարձրացնելու նպատակով: ՀԷՑ-ն առաջարկել է 17 դրամով թանկացնել սակագինը` դարձնելով 58 դրամ 93 լումա։


ՀԱԿ խմբակցության քարտուղար Արամ Մանուկյանը «Ա1+»-ի հետ զրույցում փաստել է. «Ցանկացած թանկացում բերում է սպառողների պակասի: 1 տոկոս թանկացումը մեկ տոկոս սպառողի թիվ է պակասեցնում: Եթե հանկարծ այս թանկացումն էլ լինի, որը շղթայական ռեակցիայով տանելու է բոլոր ապրանքների թանկացման, բիզնեսի ոչնչացմանը, եւ դրա արդյունքում արտագաղթին, երկրի հերը կանիծվի, ու երկիրն ուղղակի կզրկվի իր տնտեսությունից»: Արամ Մանուկյանը մի քանի օր առաջ է վերադարձել Լոռու մարզից ։ Ամբողջովին գազաֆիկացված գյուղերը գազ չեն վառում, թանկ է, նույնն էլ կլինի էլեկտրաէներգիայի պարագայում. «Փայտ են վառում, ոչնչացնում են անտառը: Ոչնչացնում են անխնա ձեւով: Ու իշխանությունները տեղյակ են ու համաձայնեցված են անում»: Սակագնի թանկացման դեմ նախաձեռնող խումբ է ստեղծվել` հայտարարելով, որ փողոց է դուրս գալու` բողոք ակցիաների. «Կամ քաղաքացին դրա դեմն առնելու է, քանի որ մենք ԱԺ-ում չունենք այն ուժը, որ սրա դեմն առնի, քաղաքական ուժերն այն պիկի վրա չեն, որ կարողանան իշխանության ախորժակը զսպել», - ասել է Մանուկյանը:


Ի դեպ, եթե ՀԾԿՀ-ն հաստատի 5 ընկերության հայտը եւ բարձրացնի էլեկտրաէներգիայի սակագինը, հաջորդ թանկացումն անխուսափելիորեն տեղի է ունենալու 2017թ. գարնանը, երբ ՀԱԷԿ-ը կկանգնի վեց ամսով նորոգման։


Մանրամասները Ա1+-ում :



