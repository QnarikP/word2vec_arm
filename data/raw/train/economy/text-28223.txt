
Հաշվապահական հաշվետվությունների սխալ վարումը հարկային լրացուցիչ պարտավորություններ է ստեղծել Հայաստանի էներգետիկ ոլորտի ձեռնարկություններում, որոնք միայն 2012 թվականին գերազանցել են 60 մլն.դրամը: Այդ մասին նշվում է Վերահսկիչ պալատի հաշվետվության մեջ: Հետազոտությունների արդյունքում խախտումներ են բացահայտվել ԱԱՀ-ի և շահութահարկի հաշվարկման գծով, ինչն ավելի է խորացրել էներգետիկ ձեռնարկությունների վնասաբերությունը: ՎՊ հետազոտություններ է կատարել «Բարձրավոլտ էլեկտրացանցեր» «Երևանի ՋԷԿ», «Վերլուծաբան», «Հայկական ԱԷԿ», «Որոտանի ՀԷԿ կասկադ», «Հաշվարկային կենտրոն» ընկերություններում: Նշվել է, որ այդ ընկերությունների ճնշող մեծամասնությունն արձանագրել է վնասներ:


 
