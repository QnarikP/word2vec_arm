
Նախազգուշացումը նախատեսված է նրանց համար, ովքեր նախընտրում են հրամաններ տալ Samsung Smart TV-ին, բայց ոչ թե հեռակառավարման վահանակի միջոցով, այլ՝ ձայնով: Smart TV-ն «լսում է» այն, ինչ մարդիկ խոսում են նրա շուրջը, և երբեմն, փոխանցում է այդ տվյալները հենց Samsung ընկերությանը, կամ՝ երրորդ կողմին: Լուրը, թե Samsung Smart TV-ն «գաղտնալսում է» իր տերերին տարածել է Daily Beast առցանց-ամսագիրը: Այն բանից հետո, երբ իրենց տերերին գաղտնալսող հեռուստացույցերի մասին լուրը տարածվեց ինտերենտում, Samsung-ը հրապարակեց հայտարարություն, որտեղ բացատրվում է՝ ինչպես է աշխատում ձայնային կառավարումը: Ընկերությունը շեշտում է, որ այդ գործառույթը միացված կարող է լինել միայն հեռակառավարման վահանակի միջոցով: Samsung-ը հավելում է, որ «չափազանց լուրջ» է վերաբերվում անձնական կյանքի իրավունքների պաշտպանության հարցին: Հայտարարության մեջ ասվում է, որ «եթե հաճախորդը համաձայն է և ցանականում է ակտիվացնել ձայանային հրամանների գործառույթը, ապա իր կողմից արտաբերված խոսքերը փոխանցվում են երրորդ կողմին հաճախորդի պահանջած հրահանգի որոնման ժամանակ»:  Ընկերությունը ընդգծում է, որ չի պահպանում  և չի վաճառում խոսակցական տեղեկատվությունը:
