
Առևտրի գործառույթների GSP+ համակարգը, որը գործում է Հայաստանի և Եվրամիության միջև առևտրական հարաբերություններում, կպահպանվի: ԱրմԻնֆո գործակալության թղթակցի հետ զրույցում նման կարծիք է արտահայտել Աժ ֆինանսա-վարկային և բյուջետային հարցերի մշտական հանձնաժողովի նախագահ Գագիկ Մինասյանը: «Հայաստանի համար գործող այդ համակարգը հիմնված է երկրի ղեկավարության կողմից նախորդ տարիներին իրականացված խորը հետազոտութոյւնների վրա: Միևնույն ժամանակ, գտնում եմ, որ անհրաժեշտ է իրականացնել հետևողական աշխատանքներ, որպեսզի այդ նախապատվությունները պահպանվեն նաև Մաքսային միությանը Հայաստանի միացումից հետո»,-նշել է Մինասյանը:


 
