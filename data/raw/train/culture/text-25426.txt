
Մեքսիկայում 66 տարեկան հասակում վախճանվել է աշխարհահռչակ կիթառահար Պակո դե Լուսիան: Այս մասին հայտնում է El Pais-ն՝ հղում անելով երաժշտի հարազատներին:


Դե Լուսիան ինքնազգացողությունը վատացել է հանգստի ժամանակ: Նա մահացել է հիվանդանոցի ճանապարհին: Նախնական վարկածով՝ մահվան պատճառը սրտի կաթվածն է:


Մոտ ժամանակներս երաժշտի աճյունը կտեղափոխվի Իսպանիա, որտեղ ծնվել և աշխատում էր Պակո դե Լուսիան:


Պակո դե Լուսիան (իսկական անունը՝ Ֆրանսիսկո Սանչես Գոմես) ծնվել է Ալխեսիրասե քաղաքում, 1947 թվականին: Նա կիթառ է նվագել 11 տարեկան հասակից: Հայտնի է, որ նոտաները նա սովորել է միայն 44 տարեկանում: Դե Լուսիան համարվում է ֆլամենկոյի ամենահայտնի կիթառահարներից մեկը և «նոր ֆլամենկո» ոճի հիմնադիր: 
