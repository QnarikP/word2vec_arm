
Պեղումներն Արտաշատում, որտեղ  գտնվել է պատմական Հայաստանի մայրաքաղաքը, կրկին նշանավորվել են հետաքրքիր հայտնագործությամբ:


Ինչպես ԱրմԻնֆո-ի հետ զրույցում պատմել է ՀՀ ԳԱԱ Հնագիտության և ազգագրության ինստիտուտի տնօրեն Պավել Ավետիսյանը, այս տարի պեղումների ընթացքում բացվել է մի կառույց, որի պատերին որմնանկարներ են: Արտաշատում նման կառույց առաջին անգամ է հայտնաբերվել: Որմնանկարների դրվագները բավականին լավ են պահպանվել, սակայն դրանց պատկերների մասին կարելի է իմանալ միայն վերականգնողական աշխատանքներից հետո:


Որմնանկարներով կառույցը վերագրվում է մոտավորապես 1-ին-2-րդ դարերին: «Այդ գտածոն ևս մեկ շտրիխ է, որը մեզ կօգնի պատկերացում կազմել Հայաստանի հին մայրաքաղաքի շենքերի ճարտարապետության և ինտերիերի մասին», - նշել է Ավետիսյանը:


 


 
