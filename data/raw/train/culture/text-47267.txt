
Օր 4-րդ


«Ոսկե ծիրան» Երևանի 12-րդ Երևանի միջազգային կինոփառատոնն իր ընթացքի մեջ է, և փառատոնային չորրորդ օրն սկսվեց ավանդական մամլո ասուլիսներով: Ասուլիսների օրակարգը սկսվեց Լևոն Մինասյանի («Սենդվիչ կղզու մարդը»), Գագիկ Մադոյանի («Ճանապարհ»), ինչպես նաև Մենք կանք ծրագրումընդգրկված Վրեժ Պետրոսյանի և Ռուբեն Փաշինյանի ֆիլմերի ներկայացմամբ: Մամլո ասուլիսով հանդես եկան նաև Հայկական համանյապատկերի մասնակիցներ Ադրինե Գրիգորյանը («Վերադարձ դեպի Գյուրուն») և Ալեք Մանուկյանը (Վերևից»):


Լարգրողների հետ հանդիպում ունեցավ նաև հայտնի դերասանուհի Նաստասիա Կինսկին, դերասանուհին պատասախանեց լրագրողներին հուզող բոլոր հարցերին:


Փառատոնային օրը շարունակվեց Լեհական Ֆիլմի Օրվա բացմամաբ, որի ընթացքում ցուցադրվեց Բեռլինի կինոփառատոնում լավագույն ռեժիսուրայի համար «Արծաթե Արջ»-ի արժանացած Մալգոժատա Շումովսկայի «Մարմին» ֆիլմը:


Փառատոնի հյուրերը և հավատարիմ գործընկերները այց կատարեցին Ցեղասպանության թանգարան: Ավրորա Մարդիգանյանի անվան «հուշամեդալ»-ով պարգևատրվեցին Կիրիլ Ռազլոգովը, Ռոբ Նիլսոնը, Ռալֆ Յիրիկյանը, Լևոն Սարգսյանը (Սերժ եւ Սաշիկ Սարգսյանների եղբայրը-iLur.am), Ռայմոնդ Եզեգուլյանը, Պավել Մարգարյանը, Խաչիկ Մանուկյանը:


Հարգանքի տուրք մատուցվեց նաև Վլադիմիր Դուշակին, վերջինիս «Կյանքը ինչպես որ կա» ֆիլմի ցուցադրությամբ: Տեղի ունեցավ նաև Հայկական համայնապայնապատկեր ժյուրիի անդամ Բիջայա Ջենայի հանդիպումը հետ ԹՈՒՄՈ ստեղծարար տեխնոլոգիաների կենտրոնի սաների հետ:


Երեկոյան փառատոնային ծրագիրը նշանավորվեց Նաստասյա Կինսկիի ֆիլմերի հետահայաց ցուցադրությունների ծրագրի բացումով: Ցուցադրվեց Անդրեյ Կոնչալովսկու «Մարիայի սիրեցյալները» ֆիլմը:


Օր 5-րդ


«Ոսկե ծիրան» Երևանի  12-րդ կինոփառատոնի հինգերորդ օրը սկսվեց մամլո ասուլիսներով:


Լրագրողներին ամենատարբեր հարցերին պատասխանեցին բրիտանացի դոկումենտալիստ Շոն Մաքքալիստերը, օպերատոր Դեվիդ Կրեմերը, «Մնաս բարով Վոլգա» կարճամետրաժ ֆիլմի ռեժիսոր Համլետ Վարդանյանը, փառատոնի շրջանակներում չեչնիական պատերազմի մասին իրենց ֆիլմերը ներկայացրած ռեժիսորներ Աննա Գորոյանը և շվեյցարացի Նիկոլա Բելուչչին, ինչպես նաև հայ վավերագրող Արման Երիցյանը:


Այնուհետև` Մայր Աթոռ Սուրբ Էջմիածնի Գևորգյան ճեմարանում ֆրանսիացի ռեժիսոր, իսկ այս փառատոնում նաև՝ ժյուրիի նախագահ Ռոբեր Գեդիգյանին շնորհվեց Հայ առաքելական եկեղեցու «Եղիցի լույս» հատուկ մրցանակը: Հայ առաքելական եկեղեցու բարձրագույն՝ «Սուրբ Սահակ-Սբ. մաշտոց» շքանշանին արժանացավ նաև «Ոսկե ծիրան» կինոփառատոնի հիմնադիր տնօրեն Հարություն Խաչատրյանը:


Մեկ այլ հարգանքի տուրք իրականացվեց Մոսկվա կինոթատրոնի Կարմիր դահլիճում, որտեղ Հենրիկ Մալյանի 80-ամյակի շրջանակներում մեծարվեց վարպետի հիշատակը և ցուցադրվեց ռեժիսորի «Կտոր մը երկինք» ֆիլմը: Զուգահեռաբար՝ Թումո ստեղծարար տեխնոլոգիաների կայացավ հանդիպում Նոնա Սենայի հետ, որին նույն վայրում հաջորդեցին կարճամետրաժ ֆիլմերի ցուցադրությունները:


«Փոքր թատրոնո»-ում կայացավ Նաստասյա կինսկիի «Անհնարը ոչինչ է» վավերագրական ֆիլմաշարի շներհանդեսը:


Օրակարգը շարունակվեց «Գերմանական նոր կինո» ծրագրի բացումով: Ծրագիրը մեկնարկեց Բեռլինի 65-րդ միջազգային կինոփառատոնի «Ոսկե արջ» մրցանակի հավակնորդ, Անդրեաս Դրեզդենի «Երբ մենք երազում էինք» ֆիմի ցուցադրությամբ:


Արդեն երեկոյան, Պողոսյան այգիներում «Երևանյան գիշերները» «լուսավորեց» Վենետիկի 71-րդ կինոփառատոնի «Ոսկե առյուծ»-ի հավակնորդ, թուրք ռեժիսոր Քաան Մյուժդեջիի «Սիվասը»: Երևանյան պրեմիերաների շրջանակներում, Մոսկվա կինոթատրոնում ցուցադրվեց վրաց ռեժիսոր Զազա Ուրուշաձեի «Մանդարիններ» ֆիլմը:


Փառատոնային 5-րդ օրն ավարտվեց The Club-ում կեսգիշերային ավանդական հավաքույթով:


 
