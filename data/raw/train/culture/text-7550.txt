
ԱՄՆ-ի Կինոդերասանների համքարությունը հրապարակել է իր 19-րդ ամենամյա մրցանակի դափնեկիրների ցուցակը: Մրցանակաբաշխության հանդիսավոր արաողությունը տեղի է ունեցել հունվարի 27-ի երեկոյան Լոս-Անջելեսում:


«Լավագույն դերասանական կազմ» անվանակարգում պարգևատրվել է Բեն Աֆլեքի ««Արգո» գործողությունը» ֆիլմը: «Լավագույն դերասան» է ճանաչվել Դենիել Դեյ Լյուիսը՝ «Լինքոլն» ֆիլմում ԱՄՆ նախագահ Աբրահամ Լինքոլնի դերում նկարահանվելու համար, իսկ լավագույն կանացի դերի համար պարգևատրվել է «Իմ ընկերը խելագար է» ֆիլմի գլխավոր դերակատար Ջենիֆեր Լոուրենսը:


Իսկ երկրորդ պլանի լավագույն դերասաններ են ճանաչվել Տոմի Լի Ջոնսը («Լինքոլն») և Էնն Հեթեուեյը («Թշվառները»):
