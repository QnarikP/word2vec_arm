
Հոկտեմբերի 1-ի երեկոյան Երևանում մեկնարկում է HighFest XII միջազգային թատերական փառատոնը: Փառատոնը կբացի հունգարական Living Pictures թատրոնի «Living Surface» ներկայացումը:


Ընդհանուր առմամբ փառատոնային օրերին կներկայացվի ավելի քան 50 ներկայացում: HighFest-ը շարունակում է հանդիսատեսին ներկայացնել  բազմաժանր ներկայացումներ: Ինչպես այսօր մամուլի ասուլիսի ժամանակ պատմել է HighFest-ի նախագահ Արթուր Ղուկասյանը, ծրագրում ներառված են  ինչպես դրամատիկ, այնպես էլ երաժշտական, պարային, տիկնիկային ներկայացումներ:


Փառատոնին ընդհանուր առմամբ կմասնակցի 200 մասնակից և հյուր աշխարհի 18 երկրից, այդ թվում`Մեծ Բրիտանիայից, ԱՄՆ-ից, Ֆրանսիայից, Իտալիայից, Ավստարալիայից, Ֆինլանդիայից և Ռուսաստանից:


HighFest XII միջազգային թատերական փառատոնը կտևի մինչև հոկտեմբերի 8-ը:
