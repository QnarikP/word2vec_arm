
Բրիտանացի հանրահայտ երգիչ Սթինգը հայտարարել է, որ մտադիր չէ իր կարողության (180 մլն ֆունտ կամ 306 մլն դոլար) մեծ մասը ժառանգություն թողնել իր վեց զավակներին: Այդ մասին Սթինգը հատարարել է բրիտանական Mirror-ին տված հարցազրույցում:


62-ամյա Սթինգի համոզմամբ՝ իր երեխաները պետք է իրենք աշխատեն ու վաստակեն, քանի որ այդպես լավ կլինի հենց իրենց համար: Նրա կարծիքով՝ հայրական կարողությունը զավակների համար չափազանց ծանր բեռ կլինի: Սթինգը նաև հույս է հայտնել, որ իր կարողության մեծ մասը հենց ինքն էլ կծախսի: «Ես նրանց ասել եմ, որ իրենց շատ փող չի մնա, քանի որ ես ծախսում եմ այն: Ես լիքը ֆինանսական պարտավորություններ ունեմ»,- հայտարարել է բրիտանացի երգիչը:


Սթինգը երկու զավակ ունի առաջին ամուսնությունից (37-ամյա Ջոզոֆը՝ երգիչ, և 32-ամյա Քեյթը՝ դերասանուհի), և չորսը՝ երկրորդից (դերասանուհի Բրիջիթ Մայքլը՝ 30 տարեկան, կինոօպերատոր և պրոդյուսեր Ջեյքը՝ 28 տ., երգչուհի Կոկոն՝ 23 տ. և առայժմ մասնագիտություն չունեցող 18-ամյա Ջակոմո Լյուքը): Փոխանցում է ИТАР-ТАСС-ը:
