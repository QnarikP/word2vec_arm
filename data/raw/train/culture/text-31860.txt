
Հուլիսի 1-ին Երևանում կմեկնարկի  «Իմ Հայաստան» II համահայկական փառատոնը: Հուլիսի 1-10-ը փառատոնի շրջանակներում տեղի կունենան «Պարարվեստի օրեր», որոնք կնշանավորվեն պարային խմբերի ելույթներով մայրաքաղաքում, Հայաստանի մարզերում և ԼՂՀ-ում: Օգոստոսի 1-5-ը նախատեսվում է Երևանում և երկրի մարզերում անցկացնել «Խմբերգային արվեստի օրեր», օգոստոսի 4-8-ը Արցախում` «Ասմունքի փառատոն», օգոստոսի 16-ին Երևանում`«Ասմունքի երեկո», սեպտեմբերի 20-25-ը մայրաքաղաքում և հանրապետության մարզերում`«Դուդուկի փառատոն», իսկ սեպտեմբերի 26-ին` «Հայ երգի օր»:


Փառատոնին կմասնակցեն պարախմբեր, երգչախմբեր, անհատ կատարողներ աշխարհի տարբեր երկրներից: Փառատոնի գլխավոր նպատակը Հայաստան-Սփյուռք կապերի ամրապնդումն է: 


 


 
