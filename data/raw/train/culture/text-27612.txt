
Նախօրեին Երևանում կայացել է Ալ. Սպենդիարյանի անվան օպերայի և բալետի ազգային ակադեմիական թատրոնի տնօրենի թափուր պաշտոնի համար հայտարարված մրցույթը:


Ինչպես հաղորդում է մշակույթի նախարարության մամուլի ծառայությունը, ընդհանուր հաշվով ստացվել է 9 հայտ, բայց ապրիլի 4-ին անցկացված մրցույթին մասնակցել է 7 թեկնածու: Արդյունքում, երկրոդ փուլ են դուրս եկել Անդրանիկ Արզումանյանը և Գագիկ Մանասյանը:


Բողոքի բացակայության դեպքում համապատասխան հանձնաժողովից ստացված մրցույթի արդյունքում հաղթող ճանաչված մասնակիցների վերաբերյալ եզրակացությունը կներկայացվի մշակույթի նախարարին և եռօրյա ժամկետում հաղթող ճանաչված մասնակիցներից մեկի հետ սահմանված կարգով կկնքվի աշխատանքային պայմանագիր:


Հիշեցնենք, որ Ալ. Սպենդիարյանի անվան օպերայի և բալետի ազգային ակադեմիական թատրոնի նախկին տնօրեն Կամո Հովհաննիսյանը փետրվարին սեփական դիմումի համաձայն ազատվել էր աշխատանքից: Հովհաննիսյանը նշանակվել է ՀՀ մշակույթի նախարարի խորհրդական:


 
