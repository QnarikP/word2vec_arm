
«Դասական Եվրատեսիլ-2012»-ի մրցանակակիր Նարեկ Կազազյանը ելույթ կունենա Շվեյցարիայում: Նարեկը քանոնահար է, և 2012 թվականին «Դասական Եվրատեսիլում» զբաղեցրել է III տեղը: Ինչպես ԱրմԻնֆո-ի հետ զրույցում պատմել է երաժշտի պրոդյուսեր Մարիամ Շահինյանը, մարտի 19-ին Կազազյանը համերգ կունենա Շաֆֆհաուզենում, 22-ին` Ֆրաուենֆելդում և 24-ին` Ցյուրիխում: Կազազյանը հանրապետական և միջազգային մրցույթների ու փառատոնների դափնեկիր է, ելույթներով հանդես է եկել Ֆրանսիայում, Մոնակոյում, Իտալիայում, Չինաստանում, Իսրայելում:


 


 
