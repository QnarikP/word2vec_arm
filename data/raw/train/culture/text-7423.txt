
Ամերիկացի կինոռեժիսոր Ջեյ Ջեյ Աբրամսը պատրաստվում է նկարահանել «Աստղային պատերազմներ» կինոշարքի յոթերորդ մասը: Այս տեղեկատվությունը հաստատվել է Walt Disney  կինոստուդիայի աղբյուրի կողմից: Ամենայն հավանականությամբ՝ ֆիլմի պրեմիերան տեղի կունենա 2015 թ., փոխանցում է ИТАР-ТАСС-ը:


Նոր «Աստղային պատերազմների» սցենարը գրելու է օսկարակիր Մայքլ Առնդթը («Փոքրիկ օրիորդ Երջանկությունը» և «Խաղալիքների պատմություն. Մեծ փախուստ»):


2012թ. Walt Disney ընկերությունը 4,05 մլրդ դոլարով գնեց «Աստղային պատերազմներ» շարքի թողարկմամբ զբաղվող «Լուկասֆիլմ» կինոստուդիան և խոստացավ շուտով հանդիսատեսի ուշադրությանը ներկայացնել սիրված պատմության շարունակությունը:
