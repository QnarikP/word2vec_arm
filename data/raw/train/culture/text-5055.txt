
87 տարեկան հասակում Մոսկվայում կյանքից հեռացել է աշխարհահռչակ օպերային երգչուհի Գալինա Վիշնևսկայան, հայտնում է Россия 24 լրատվական ծառայությունը:


Գալինա Վիշնևսկայան ելույթ է ունեցել աշխարհի մեծագույն բեմերում և համագործակցել երաժշտական աշխարհի ամենահեղինակավոր վարպետների հետ:


60-ական թվականների վերջին երգչուհին ամուսնու՝ հռչակավոր թավջութակահար Մստիսլավ Ռոստրոպովիչի հետ միասին Խորհրդային միության կողմից քաղաքական հալածանքների է ենթարկվել՝ չվախենալով իր տանը հյուրընկալել այլախոհ գրող Ալեքսանդր Սոլժենիցինին:


1974-ին Վիշնևսկայան և Ռոստրոպովիչը՝ չհանդուրելով Խորհրդային Ռուսաստանի բռնապետական լուծը,  արտագաղթել են ԱՄՆ, ինչից 4 տարի անց խորհրդային իշանությունները հռչակավոր ընտանիքին զրկել են ԽՍՀՄ քաղաքացիությունից՝ իրավապաշտպան գործունեություն ծավալելու համար:
