
«Եվրատեսիլ-2015» երգի միջազգային մրցույթում Հայաստանը ներկայացնող Genealogy խմբի 5-րդ մասնակիցը օպերային երգչուհի Մերի Ժան Դ’Օհերթին է, ով ներկայացնելու է Ավստրալիա աշխարհամասը։  Genealogy խումբը համախմբելու է 1915 թ-ին աշխարհի 5 աշխարհամասերում (Եվրոպա, Ասիա, Ամերիկա, Աֆրիկա, Ավստրալիա) սփռված հայ ժողովրդի նոր սերնդին, եւ եւս մեկ երգիչ ներկայացնելու է Հայաստանը:


Խմբի առաջին մասնակիցը ֆրանսահայ ճանաչված երգիչ Եսայի Ալթունյանն է, ով ներկայացնում է Եվրոպա աշխարհամասը, ամերիկահայ երգչուհի Թամար Կապրելյանը ներկայացնելու է Ամերիկան, ճապոնահայ երգչուհի Ստեֆանի Թոփալյանը ներկայացնելու է Ասիա աշխարհամասը, Վահե Թիլբյանը Եթովպիայից ներկայացնելու է Աֆրիկա աշխարհամասը:


Ներկայացվելիք երգի վերնագիրն է՝ Don’t deny («Մի՛ ժխտիր»): 
