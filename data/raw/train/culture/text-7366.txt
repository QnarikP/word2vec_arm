
Բրիտանական Depeche Mode խմբի 13-րդ՝ ստուդիայում ձայնագրված Delta Machine ալբոմը վաճառքի մեջ կլինի 2013-ի մարտի 26-ից: Հինգշաբթի այդ մասին տեղեկատվություն է հայտնվել խմբի պաշտոնական կայքում: Depeche Mode-ի նոր սկավառակը թողարկում է Columbia Records ձայնագրման ընկերությունը, պրոդյուսերներն են Բեն Հիլլերը եւ Մարկ Էլլիսը: Ալբոմը ձայնագրվել է 2012-ի ընթացքում Սանտա-Բարբարայում եւ Նյու-Յորքում:


Ալբոմի ստանդարտ թողարկման մեջ ներառված կլինեն 13 երգեր, իսկ «դելյուքս» տարբերակում՝ 4-ով ավելի: Կոլեկցիոն հրատարակության հավելվածում կլինի լուսանկարիչ Անտոն Քորբայնի աշխատանքներով 28-էջանոց գրքույկ:


Նոր ալբոմի ստանդարտ թողարկման երգացանկը նման տեսք ունի.



 «Welcome To My World»
«Angel»
«Heaven»
«Secret To The End»
«My Little Universe»
«Slow»
«Broken»
«The Child Inside»
«Soft Touch / Raw Nerve»
«Should Be Higher»
«Alone»
«Soothe My Soul»
«Goodbye »



Նոր ալբոմի թողարկումից հետո Depech Mode-ը կմեկնի եվրոպական հյուրախաղերի: 
