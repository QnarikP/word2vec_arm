
Համացանցում հայտնվել է լեգենդար The Beatles-ի մասնակցությամբ նախկինում անհայտ տեսահոլովակը: Փաստագրական ֆիլմի ընթացքում նկարահանված բացառիկ հոլովակը, որը հայտնաբերվել է BBC-ի արխիվում, կարելի է գտնել The Space կայքում: Նրանում երեւում է, թե ինչպես են բիթլները ճաշում անգլիական Տոնթոն քաղաքի խորտկարաններից մեկում:


Magical Mystery Tour անվանումը կրող ֆիլմն առաջին անգամ ցուցադրվել է 1967-ին Սուրբ Ծնննդյան տոնի հաջորդ օրը:  Այն հիթային չի դարձել, իսկ քննադատներն այն «զառանցանք» են անվանել: BBC-ն այն 33 տարվա ընդմիջումից հետո կցուցադրի հոկտեմբերի 6-ին


«Քչերն են հնարավորություն ունեցել դիտելու Magical Mystery Tour-ն ամբողջությամբ, իսկ ճաշի տեսարանով հատվածը նախկինում երբեք չի ցուցադրվել: Նրանում հրաշալի ձեւով ցուցադրվում է այն ժամանակվա բիթլների հեքիաթային աշխարհը», - ասել է նախագծի խմբագիր Էնթընի Ուոլլը:


Հոկտեմբերի 5-ին լրանում է «Բիթլզ»-ի առաջին՝ Love Me Do սինգլի լույս ընծայման 50-ամյակը:


 


 
