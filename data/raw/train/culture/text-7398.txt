
«Արմենպրես» լրատվական գործակալության հարցումների արդյունքում երևանյան գրախանութներից ամենաշատ գնված գրքերի ցանկը գլխավորում է Հովհաննես Թումանյանի «Հեքիաթները»: Երկրորդ տեղում Հանս Քրիստիան Անդերսենի «Հեքիաթները» գիրքն է: Ռուսական ժողովրդական հեքիաթները շարունակում են հետաքրքրել փոքրիկներին. այդ շարքից «Բոքոնիկը» ամենաշատ գնված գրքերից երրորդն է:


Ցանկի չորրոդ հորիզոնականում ժամանակակից հայ գրող Արամ Պաչյանի «Ցտեսություն, ծիտ» գիրքն է: Ամերիկացի հայտնի գրող Հենրի Միլլերի «Խեցգետնի արևադարձը» այս անգամ հինգերորդ հորիզոնականում է:


Թումանյանի, Անդերսենի և ռուսական ժողովրդական հեքիաթներին զուգահեռ փոքրիկներին հետաքրքիր են նաև վեցերորդ հորիզոնականում հայտնված Ղազարոս Աղայանի հեքիաթները` «Հեքիաթներ» ժողովածուով: Երևանյան գրախանութներում պահանջված է նաև ամերիկացի գրող Ռիչարդ Բախի «Ջոնաթան Լիվինքսթոն անունով ճայը» գիրքը: Այն ամենաշատ գնված գրքերի ցանկում զբաղեցնում է յոթերորդ հորիզոնականը, որին հաջորդում է Գրիգոր նարեկացու «Մատյան ողբերգության»-ը: Իններորդ հորիզոնականում Լևոն Ներսիսյանի «Վերջին խոսքը» գիրքն է: Անվանի դասականներից ու հեքիաթագիրներից իր հետաքրքրությամբ ու վաճառքով հետ չի մնում նաև Պաուլո Կոելյոյի «Ալքիմիկոսը»: Այն ցանկի վերջին` տասներորդ հորիզոնականում է:


Ամենաշատ գնված հայերեն գեղարվեստական գրքերի ցանկը պատրաստվել է երևանյան վեց գրախանությների հետ համագործակցության արդյունքում: Հարցումներին մասնակցել են «Նոր գիրք», «Նոյան տապան», «Մեկ պրինտ», «Բյուրոկրատ», «Բուքինիստ» և «Արտբրիջ» գրախանութները: Հարցման ընթացքում հաշվի չեն առնվել մասնագիտական, տեղեկատվական ու ուսումնական բնույթի գրքերն ու դասագրքերը: «Արմենպրեսն» ընդլայնելու է հարցումների ցանցը` ներառելով նոր գրախանութներ, տվյալներն առավել համակողմանի ու հետաքրքական դարձնելու նպատակով:


 1. Հովհաննես Թումանյան - «Հեքիաթներ» (Արևիկ)


 


 2. Հանս Քրիստիան Անդերսեն - «Հեքիաթներ» (Արևիկ)


 3. Ռուսական ժողովրդական հեքիաթ - «Բոքոնիկը» (ՋիԷսԷմ)


4. Արամ Պաչյան - «Ցտեսություն ծիտ» (Անտարես)


 5. Հենրի Միլլեր - «Խեցգետնի արևադարձը (Անտարես)


 6. Ղազարոս Աղայան - «Հեքիաթներ» (Արևիկ)


 7. Ռիչարդ Բախ - «Ջոնաթան Լիվինգսթոն անունով ճայը» (Բուքինիստ)


 8. Գրիգոր Նարեկացի - «Մատյան ողբերգության» (Նաիրի)


 9. Լևոն Ներսիսյան - «Վերջին խոսքը» (Վան Արյան)


 10. Պաոլո Կոելյո - «Ալքիմիկոսը» (Վան Արյան)
