
Սերժ Ավետիքյանի և Ելենա Ֆետիսովայի «Փարաջանով» ֆիլմն արժանացել է Cinepolitica միջազգային կինոփառատոնոնի հատուկ մրցանակին՝ Ռումինիա: Փառատոնն անցկացվել է ապրիլի 8-13-ը: 2013 թվականին Կարլովի Վարիի միջազգային կինոփառատոնի շրջանակում կայացել է «Փարաջանով» ֆիլմի (Ուկրաինա-Ֆրանսիա-Հայաստան-Վրաստան) համաշխարհային պրեմիերան: «Փարաջանով» ֆիլմն արդեն ունի մի շարք միջազգային մրցանակներ: Այսպես, Օդեսայի  միջազգային կինոփառատոնում ֆիլմն արժանացել է «Ոսկե Դյուկ. մրցանակին` որպես լավագույն ուկրաինական լիամետրաժ ֆիլմ: Բացի այդ, Սերժ Ավետիքյանը Բաթումի հեղինակային ֆիլմերի միջազգային կինոփառատոնում (BIAFF) արժանացել է «Լավագույն դերասան» մրցանակին: Ի դեպ, «Փարաջանով» հատուկ մրցանակի է արժանացել նաև Տալլիննի «Մութ գիշերներ» XVII կինոփառատոնում (POFF): 
