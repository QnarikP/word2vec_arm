
Լոնդոնյան հայտնի «Գլոբուս» թատրոնն Ուիլյամ Շեքսպիրի 450-ամյակին նվիրված համաշխարհային շրջագայության շրջանակներում հանդես կգա Երևանում: 


Շեքսպիրի հոբելյանը թատրոնը մեծ շուքով է նշում. «Globe to Globe. Hamlet» մասշտաբային նախագծի շրջանակներում 2 տարվա ընթացքում «Համլետ» բենադրությունը կներկայացվի աշխարհի գրեթե բոլոր երկրներում:


Ընթացիկ տարվա հոկտեմբերին «Համլետը» կներկայացվի նաև հայկական բեմում: Հոկտեմբերյան հյուրախաղերը կներառեն նաև Վրաստանը, Ղրղըզստանը, Ուզբեկստանը, Տաջիկստանը և Ադրբեջանը: Այդ մասին հայտնում է թատրոնի պաշտոնական կայքը:


«Globe to Globe. Hamlet» նախագիծը մեկնարկել է 2014 թ. ապրիլի 18-ին և կավարտվի 2016 թ. ապրիլին:


 
