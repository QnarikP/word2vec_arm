
Հայազգի 11-ամյա հրաշամանուկ Րաֆֆին, ով մասնակցում է ֆրանսիական M6 հեռուստաալիքի X Factor նախագծին, քվեարկության արդյունքներով դուրս է եկել մրցույթի եզրափակիչ փուլ:   Ինչպես փոխանցում է «Արմենպրես»-ը` վկայակոչելով Nouvelles d`Armenie-ն, կիսաեզրափակիչ փուլում Րաֆֆին ժյուրիի անդամների՝ Ժիլբեր Ռոզոնի, Սանդրին Քորմանի ու Դեյվի համար կատարել է ամերիկացի երաժիշտ, ռոքնռոլի հիմնադիրներից Չաք Բերրիի Johnny B. Goode երգը: Մրցութային ծրագրի երկրորդ հատվածում Րաֆֆին Սանդրին Քորմանի ու եզրափակչի մասնակիցների հետ կատարել է Էդդի Միթչելի Pas de boogie woogie երգը: Մինչ այդ նա հանդիսատեսին ցնցել էր Էլվիս Փրեսլիի Blue Suede Shoes երգի կատարմամբ:


Մրցույթի եզրափակիչը կկայանա դեկտեմբերի 26-ին: 
