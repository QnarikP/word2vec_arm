
Լոս Անջելեսի ոստիկանությունը հրապարակել է փոփ արքա Մայքլ Ջեքսոնի ննջասենյակի լուսանկարները, որոնք արվել էին նրա մահվան օրը՝  2009թ. հունիսի 25-ին:


Լուսանկարներն իրեղեն ապացույց էին հանդիսանում գործում, որում ներգրավված էր երգչի անձնական բժիշկ Քոնրադ Մյուրեյը։


Համաձայն հրապարակված լուսանկարների՝ Ջեքսոնի սենյակում նետված են եղել դեղերի տուփեր և թթվածնի բալոններ։ Նկարներից մեկում երևում է նաև սեղանին դրված մի քանի լուսանկար, որոնցում անծանոթ երեխաներ են պատկերված։


















