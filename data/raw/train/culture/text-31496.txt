
Հուլիսի 2-ին, ժամը 18-ին, Ազգային գեղագիտության կենտրոնի ցուցասրահում տեղի կունենա Լիլիթ Թադևոսյանի, Աստղիկ Վարդանյանի, Արամ Խաչատրյանի ու Ժորա Գասպարյանի գեղանկարների ցուցահանդեսը: Երիտասարդ նկարիչները առաջին անգամ են այս ձևաչափով ներկայանում: Խումբն առանձնահատուկ մոտեցմամբ է ընդառաջ գնացել ցուցահանդեսի կազմակերպչական աշխատանքներին՝ ստեղծելով յուրատեսակ նախաբան: Այն պրոմո տեսահոլովակ է, որտեղ ցուցահանդեսի մասնակիցներից յուրաքանչյուրը ներկայացնում է իր ստեղծագործական ապրումներն ու զգացումները, ցուցադրում ստեղծագործողի և իրականության փոխհարաբերության ձևավորման պահը:



