
Մայիսի 17-ին Հայաստանում կանցկացվի «Թանգարանային գիշեր» ակցիան: Այդ օրը թանգարաններում ավանդաբար տեղի են ունենում տարբեր միջոցառումներ` համերգներ, թատերական ներկայացումներ, ժամանակավոր ցուցահանդեսներ և այլն: Ակցիան տեղի կունենա մայիսի 17-ին`18.00-ից մինչև կեսգիշեր: Այդ ժամանակահատվածում բոլոր թանգարանների մուտքն անվճար է լինելու:


«Թանգարանային գիշերը» Հայաստանում տարեցտարի հանրաճանաչություն է ձեռք բերում: Եթե 2005 թ. ակցիային մասնակցել է ընդամենը 9 թանգարան, ապա արդեն 2010-ին`40, 2011-ին`59, 2012-ին`62: Արտասովոր ակցիան ամեն տարի ավելի մեծ թվով այցելուներ է գրավում. եթե 2011 թ. այդ օրը թանգարան է այցելել 107 հազար մարդ, ապա արդեն մեկ տարի անց`135 հազար:


Անցած տարի այցելուների առջև իրենց դռներն են բացել երկրի բոլոր մարզերի թանգարանները: Բացի այդ, առաջին անգամ ակցիային մասնակցել են ԼՂՀ թանգարանները: Ընդհանուր առմամբ 2013 թ. «Թանգարանային գիշերին» մասնակցել է  Հայաստանի և Արցախի 89 թանգարան: Այցելուների թիվն ակցիայի օրը կազմել է 169 614 հազար: 
