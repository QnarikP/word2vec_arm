
Christie's աճուրդի տանը կայացել է կինոյի և երաժշտության պատմությանը նվիրված՝ նախադեպը չունեցող ցուցահանդես-աճուրդ, որին ներկայացված են եղել այնպիսի արժեքավոր իրեր, ինչպիսիք են Էլվիս Փրեսլիի ժամացույցը, Միք Ջագերի բեմական հագուստների հավաքածուն, Ինդիանա Ջոնսի մտրակը և այլն:


Աճուրդի ամենահայտնի նմուշներից է Nirvana խմբի բաս-կիթառահար Քրիստ Նովոսելիչին պատկանող կիթառը, որը Քուրթ Քոբեյնը կոտրում է "Smells Like Teen Spirit" երգի հայտնի տեսահոլովակում, գրում է The Guardian-ը:


 «Պինոքիո» մուլտֆիլմի առաջին ճեպանկարներից մեկը, որի հեղինակն է նկարիչ Գուստավ Թենգրենը, աճուրդի շրջանակներում ռեկորդ է սահմանել՝ վաճառվելով 72,3 հազար դոլարով, ինչը ներկայացված նմուշների ամենաբարձր գինն է եղել:


Ընդհանուր առմամբ՝ ցուցահանդես-աճուրդում ներկայացված է եղել 160 իր:
