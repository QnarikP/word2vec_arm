
Երեկ ուշ երեկոյան ավարտվել է Եվրատեսիլ 2013 երգի մրցույթի հայաստանյան ընտրական փուլը, որի ժամանակ որոշվել է, թե որ երգով է Շվեդիայի Մալմո քաղաքում հանդես գալու Գոռ Սուջյանը։ Ներկայացվեց չորս երգ, որոնց հեղինակների անունները, հավասար մրցակցություն ապահովելու համար, գաղտնի էին պահվում։ Գաղտնի էր նաև ժյուրիի կազմը։ Հեռուստադիտողների քվեարկությունների և ժյուրիի ձայների 50/50 համադրությամբ ընտրվեց «Lonely Planet» երգը։ Դրանից հետո հայտարարվեցին երգի հեղինակների անունները։ Երաժշտությունը՝ հանրահայտ «Black Sabbath» խմբից Թոնի Լոմմին է, խոսքերի հեղինակը՝ Վարդան Զադոյան։


Գոռ Սուջյանը «Եվրատեսիլ 2013»-ում այս երգով Հայաստանը կներկայացնի մայիսի 14-ին կամ 16–ին: Եզրափակիչը տեղի կունենա մայիսի 18–ին։
