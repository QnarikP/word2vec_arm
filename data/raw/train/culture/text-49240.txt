
Երկարատև հիվանդությունից հետո 80 տարեկան հասակում մահացել է ՀԽՍՀ ժողովրդական արտիստ, Պատվո շքանշանակիր, ֆրանսահայ ճանաչված ջութակահար, մանկավարժ Ժան Տեր-Մերկերյանը, տեղեկացնում է մշակույթի նախարարությունը։


Ֆրանսահայ անվանի ջութակահար  Ժան Տեր-Մերկերյանը ծնվել է Մեծ եղեռնից փրկված եւ Մարսելում ծնված ծնողների ընտանիքում։ 11 տարեկանում ավարտել է Մարսելի կոնսերվատորիան, իսկ մեկ տարի անց նույն քաղաքում կայացել է նրա առաջին մենահամերգը՝ նվագախմբի հետ։


1948-ին ներգաղթել է Հայաստան, դասավանդել է Երեւանի Կոմիտասի անվան կոնսերվատորիայում։ 1971-ին արժանացել է ժողովրդական արտիստի կոչման։


1981-ին վերադարձել է Ֆրանսիա, 1982-ից (1984-ից պրոֆեսոր է) դասավանդել է Մարսելի կոնսերվատորիայում։


Ժան Տեր-Մերկերյանի բազմաթիվ համերգային շրջագայություններն ուղեկցվել են մրցանակներով եւ պարգեւներով։



