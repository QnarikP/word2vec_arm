
Երեկ` հունիսի 30-ին, մշակութային միջոցառումը Գյումրիի կենտրոնական հրապարակում էր հավաքել ոչ միայն հազարավոր գյումրեցիների, այլև կառավարության անդամների, արտասահմանցիների և հարյուրավոր այլ հյուրերի: Հատուկ միջոցառմամբ Գյումրին հռչակվեց ԱՊՀ մշակութային մայրաքաղաք:


Իսկ ավելի վաղ իր ֆեյսբուքյան էջում Գյումրու Ավագանու անդամ, ժուռնալիստների «Ասպարեզ» ակումբի նախագահ Լևոն Բարսեղյանը գրել էր.


«Սրտանց բոլորիդ հրավիրում եմ մեր Գյումրի քաղաք, հունիսի 30-ին ժամը 20-ին սկսվելու են Գյումրին որպես ԱՊՀ երկրների մշակութային մայրաքաղաք անվանակոչելու հանդիսությունները, բոլոր հիմքերն ունեմ ասելու, որ շքեղ եւ անմոռաց ցուցադրանք է նախատեսված: Եթե երբեւէ չեք եղել Գյումրիում, իմացեք, որ վաղվա առիթն հենց այն է, ինչ Գյումրին դարձնելու է ձեր սիրելի աշխարհներից մեկը: Գյումրին ու գյումրեցիք վաղուց են սպասել այսպիսի օրվա, կիսեք մեզ հետ մեր ուրախությունը:


 
