
«Համազգային» թատրոնի նոր շենքի կառուցման նպատակով հավաքվել է անհրաժեշտ գումարի ընդամենը 5%-ը:


Հիշեցնենք, որ միջոցների հավաքագրման պաշտոնական մեկնարկը տրվել էր ընթացիկ տարվա մայիսին: Ինչպես ԱրմԻնֆո-ի հետ զրույցում նշել է թատրոնի տնօրեն Վարդան Մկրտչյանը, «Սոս Սարգսյան» մշակութային հիմնադրամի միջոցով հաջողվել է հավաքել ընդամենը 3 մլն դրամ: Մինչդեռ, նրա խոսքով, շինարարական աշխատանքների սկզբնական փուլի համար անհրաժեշտ է 60 մլն դրամ կամ $150 հազար:


Մկրտչյանը տեղեկացրել է, որ 2015 թ. մարտին «Համազգային» թատրոնում բարեգործական համերգ կկազմակերպվի` թատրոնի նոր շենքի կառուցման համար միջոցներ հավաքելու նպատակով:


Նախագծի համաձայն, «Համազգային» թատրոնի նոր շենքը գտնվելու է Գլխավոր պողոտայի` Սարյան փողոցին հարող հատվածում: Նախագծի հեղինակը ճարտարապետ Լևոն Ղալումյանն է: 
