
Երկու աշխարհից բացի՝ իրական ոչինչ չկա: Տեխնալոգիաներ, գիտություն, կապ, հազար տեսակի արբանյակներ ու... ոչինչ: Մեկ է՝ երկու աշխարհները իրապես հաղորդակցվում են բոլորովին ուրիշ, չփոփոխվող միջոցներով: Ու երբ նրանց միջև կապը ժամանակավորապես կտրվում, դանդաղում կամ download չի լինում՝ միանում են կոնտակտի ավանդական միջոցները: Կես բառեր, կեսից քիչ երևացող պատկերներ ու վեցերորդ-կես զգայարան: Ու էդ երկու աշխարհները փոխադարձաբար ներբեռնում են հետաքրքրկան վիրուսներով լի ամբողջական փաթեթներ՝ լցված սնահավատությամբ, գաղտնիքներով ու երեսուն տոկոսանոց ճշմարտություն պարունակող կյանքով: Բացահայտված ամեն ինչ թվում է բանալ, ասել է թե՝ ոչ իրապես իրական... Իսկ իրական ոչինչ չկա բացի քո և քեզ շրջապատող երկու «տեսանելի» աշխարհներից...


«1976 թ. Հավայան կղզիների մոտ գիտահետազոտական նավը հսկա, խոշորբերան շնաձուկ էր որսացել: Հետագայում պարզվեց, որ դրանք մինչև քսան մետր երկարություն ունեն: Այսքանից հետո զարմանալի չեն այն պնդումները, որ ծովում մեկ մետր հաստության օձեր կան: Դրանցից մեկը 1555 թ. տեսել էր նորվեգացի արքեպիսկոպոս Օլաֆ Մագնուսը: Նման մի այլ կենդանի 1817 թ. սարսափեցրել էր Ամերիկայի արևելյան ափի Գլոչեսթեր փոքր քաղաքի բնակիչներին, երբ ջրի երես էր բարձրացել և բացել իր աներևակայելի չափերի երախը»:


«Անտարես» հրատարակչության կողմից «Ինչու և ինչպես» մատենաշարով լույս ընծայված Ռայներ Կյոթեի «Բացահայտված և չբացահայտված գաղտնիքներ» գիրքը՝ Հրազդան Մադոյանի թարգմանությամբ հարցրեք գրախանութներում:


Խորագրի պատասխանատու՝ Հովհաննես Թեքգյոզյան


 


 
