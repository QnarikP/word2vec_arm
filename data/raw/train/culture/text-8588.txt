
Հայոց ցեղասպանությանը նվիրված «The GENEX» ֆիլմի հեղինակ Արտակ Սևադան (Art Sevada) կոչ է անում անմիջապես դադարեցնել ֆիլմի ոչ պաշտոնական թրեյլերի տարածումը: Ֆիլմի ռեժիսոր, սցենարի համահեղինակ և պրոդյուսեր Արտակ Սևադան «Արմենպրես»-ին հայտնել է, որ համացանցում լայն տարածում գտած «The GENEX» ֆիլմի այսպես կոչված «պաշտոնական թրեյլերը» չի պատրաստվել EdgeArt Entertainment Inc.-ի կողմից:


«Ֆիլմին վերաբերող բոլոր ոչ պաշտոնական տեսանյութերը չեն ներկայացնում «The GENEX»-ը և պետք է անմիջապես հեռացվեն համացանցից: Որոշ անհատներ կազմակերպության «YouTube»-ի անհատական էջից արտատպել են թրեյլերը, որ արվել էր ներդրողներին ոգևորելու համար, և այն ներկայացրել, որպես լուրջ և ավարտուն աշխատանք: Այն ոչ մի կերպ չի կարող հանդիսանալ ֆիլմը ներկայացնող պաշտոնական թրեյլեր»,- նշել է պարոն Սևադան: Ֆիլմի հեղինակը խնդրել է անտեսել նման տեսնյութերը մինչև «YouTube» վիդեոհոսթինգը կհեռացնի այն իրենց բողոքարկման համաձայն:


Ֆիլմի սցենարի համահեղինակններն են Ալան Քաթցը և Թիրո Ջաֆեթը, գործադիր պրոդյուսերներն են Ռիչարդ Սաերսթեյնը և Գարի Թիթիզյանը: Նկարահանումները կսկսվեն 2013 թվականի վերջերից:


 
