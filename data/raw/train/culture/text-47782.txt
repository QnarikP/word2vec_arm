
Կենտրոնական բանկը հրապարակել է ֆիզիկական անձանց կողմից Հայաստան ուղարկված ոչ առեւտրային  դրամական փոխանցումների՝ մասնավոր տրանսֆերտների հունիս ամսվա տվյալները: Ըստ այդ տվյալների՝ 2015 հունիսին Հայաստան է ուղարկվել 128,538 մլն դոլար: Սա ավելի քան $22 մլնով ավելի է, քան նախորդ՝ մայիս ամսվա տվյալը, սակայն նախորդ տարվա նույն ժամանակահատվածի համեմատ՝ Հայաստան մուտք գործած ոչ առեւտրային փոխանցումները նվազել են 21,7 տոկոսով կամ շուրջ 36 մլն դոլարով:


Ընդ որում, հիմնական «տրանֆերային դոնորից»՝ Ռուսաստանից եկող փոխանցումների նվազման միտումն ավելի ակնհայտ է. եթե նախորդ տարվա նույն ժամանակահատվածում ՌԴ-ից Հայաստան է փոխանցվել $134 732 մլն, ապա այս տարի՝ $103 244 մլն՝ 23,4%-ով պակաս:  


Մյուս կողմից, ԱՄՆ-ից եկող փոխանցումները թեեւ ՌԴ-ից անհամեմատ ավելի փոքր են, սակայն աճի միտում են գրանցում: Այսպես, 2014-ի հունիսին բանկերի միջոցով ոչ առեւտրային նպատակներով ԱՄՆ-ից Հայաստան է ուղարկվել 9 մլն 317 հազար դոլար, իսկ 2015-ի հունիսին՝ 10 211 մլն՝ շուրջ 8,8 տոկոսով ավելի:  
