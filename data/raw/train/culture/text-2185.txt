
Ամերիկացի դերասան և երգիչ Ջասթին Թիմբերլեյքն ամուսնացել է իր ընկերուհու՝ դերասանուհի Ջեսիկա Բիլի հետ, գրում է People ամսագիրը, որը խոստացել է մոտ ապագայում հրապարակել հարսանեկան արարողության լուսանկարները:


«Հրաշալի բան է ամուսնացած լինելը: Արարողությունը շատ գեղեցիկ էր կազմակերպված: Մի յուրահատուկ զգացողություն է, երբ շրջապատված ես ընտանիքիդ անդամներով և ընկերներով»,- ասվում է նորապսակների հայտարարության մեջ:


31-ամյա Թիմբերլեյքը և 30-ամյա Բիլն արդեն հինգ տարի է, ինչ հանդիպում էին:


Պասակադրությունը տեղի է ունեցել Իտալիայի հարավում: Արարողության անցկացման վայրը մինչև վերջ խիստ գաղտնի է պահվել:
