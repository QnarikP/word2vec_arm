
Տաշքենդում անցկացված ԱՊՀ նախարարների խորհրդի նիստում Գորիսը ճանաչվել է 2018-ի ԱՊՀ մշակութային մայրաքաղաք, տեղեկացնում է ԱԳՆ լրատվական ծառայությունը: 


ԱՊՀ մասնակից երկրների ԱԳ նախարարները նիստի ընթացքում մտքեր են փոխանակել միջազգային օրակարգի հրատապ խնդիրների շուրջ։ Նախարարները հայտարարություն են  ընդունել քրիստոնյաների, մահմեդականների և այլ դավանանքների ներկայացուցիչների նկատմամբ անհանդուրժողականության և խտրականության անթույլատրելիության մասին։


Արտգործնախարարների խորհուրդը որոշել է նաեւ հավանություն տալ Հայաստանի Գորիս քաղաքը որպես 2018թ. ԱՊՀ մշակութային մայրաքաղաք հռչակելու մասին որոշման նախագծին։


Նիստի մասնակիցները քննարկել և հավանության են արժանացրել նաեւ 16 այլ փաստաթղթերի նախագծեր: Որոշվել է ԱՊՀ արտգործնախարարների խորհրդի հաջորդ նիստը գումարել 2017թ. հոկտեմբերին Մոսկվայում։


 
