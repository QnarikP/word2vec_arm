
Ապրիլի 3-ին Երևանում «1900 +» նախագծի շրջանակներում տեղի կունենա հայտնի դաշնակահար Հայկ Մելիքյանի հերթական համերգը:


Համերգի շրջանակներում կհնչեն Լուչիանո Բերիոյի, Լուիջի Նոնոյի, Ալֆրեդո Կազելլայի, Սալվատորե Շարրինոյի և այլ կոմպոզիտորների ստեղծագործությունները: Ինչպես այսօր մամուլի ասուլիսի ժամանակ նշել է  Մելիքյանը, որոշ ստեղծագործություններ առաջին անգամ կհնչեն Հայաստանում: Ավելի վաղ դաշնակահարը «1900 +» նախագծի շրջանակներում ներկայացրել է ռուս, ֆրանսիացի, ճապոնացի, լեհ, ամերիկացի, գերմանացի կոմպոզիտորների ստեղծագործությունները: Բացի այդ, երաժիշտը կատարել է նաև Բալթյան երկրների հեղինակների աշխատանքները: ժամանակակից երաժշտությանը նվիրված «1900 +» նախագիծը մեկնարկել է 2009 թ. հոկտեմբերին:


 
