
Սեպտեմբերի 12-ից հոկտեմբերի 24-ը ներառյալ Հայաստանի մայրաքաղաքում  կընթանա Դասական երաժշտության 8-րդ միջազգային երևանյան փառատոնը, որին կմասնակցեն, մասնավորապես, դաշնակահարներ Կիրիլ Գերտշտեյնը, Էշլի Ոսը, Ալեքսանդր Մելնիկովը, Ֆրանսուա-Ֆրեդերիկ Գին, ջութակահարներ Բորիս Բրովցինը, Սերգեյ Կռիլովը, Պավել Վերնիկովը և Անուշ Նիկողոսյանը, թավջութակահարներ Ալեքսանդր Չաուշյանը և Վահրամ Սարաջյանը, ինչպես նաև ալտահարներ Դիմուտ Պոպենը և Յանա Դարյանը: Ընդհանուր առմամբ փառատոնի շրջանակում նախատեսվում է 9 համերգ: Փառատոնը կընթանա Հայաստանի առաջին տիկին Ռիտա Սարգսյանի հովանու ներքո:
