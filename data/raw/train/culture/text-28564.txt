
Հայտնի սաքսոֆոնահար Ֆեդերիկո Մոնդելչին երևանյան հանդիսատեսի համար հերթական անակնկալ է նախապատրաստել. Հայաստանի պետական կամերային նվագախմբի հետ նա կներկայացնի «Բիթլզի» երգերի մշակումներ և հայտնի ջազային ստեղծագործությունների պոպուրի ներառող ծրագիր: Ինչպես ապրիլի 25-ին մամուլի ասուլիսում պատմել է նվագախմբի գեղարվեստական ղեկավար և դիրիժոր Վահան Մարտիրոսյանը, Երևանում համերգները կընթանա ապրիլի 26-ին, 27-ին և 30-ին, իսկ Ստեփանակերտում` ապրիլի 28-ին: Նա հիշեցրել է, որ Մանդելչին բազմիցս համերգներով հանդես է եկել Երևանում և  վաղուց երազում էր ելույթ ունենալ Ղարաբաղում:


Ֆեդերիկո Մանդելչին համարվում է ժամանակակից առաջատար սաքսոֆոնահարաներից մեկը: Հայրենի Իտալիայում նա հանդես է եկել որպես մենակատար բոլոր գլխավոր նվագախմբերի հետ: Հյուրախաղերով հանդես է եկել Եվրոպայում, ԱՄՆ-ում, Ճապոնիայում, Ռուսաստանում` նաև Մոսկվայի կամերային նվախամբի հետ` Կոնստանտին Օրբելյանի ղեկավարությամբ: 
