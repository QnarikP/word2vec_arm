
Ռուսաստանում ազատազրկման դատապարտված Հրաչյա Հարությունյանն առաջիկայում կուղարկվի Հայաստան` պատժի մնացած մասն այստեղ կրելու համար, հայտնում է ռուսաստանյան «Սպուտնիկ» գործակալությունը` վկայակոչելով Ռուսաստանի Դաշնության արդարադատության նախարարության հայտարարությունը:


«Տամբովի մարզի շրջանային դատարանի որոշումը դատապարտյալ Հ. Հարությունյանին Ռուսաստանից Հայաստան տեղափոխելու մասին ուժի մեջ է մտել 04.07.2017-ին: Վերոնշյալի մասին հայկական կողմը տեղեկացվել է»,-ասվում է ՌԴ գերատեսչության հաղորդագրության մեջ:


Հրաչյա Հարությունյանը 2013-ի հուլիսին Ռուսաստանի Պոդոլսկի շրջանում ԿԱՄԱԶ մակնիշի մեքենայով բախվել էր մարդատար ավտոբուսին, վթարի հետևանքով 18 մարդ էր զոհվել: Հարությունյանը դատապարտվել է 6 տարի 9 ամիս ժամկետով ազատազրկման:


 


 
