
Գեղարքունիքի մարզի Գավառ քաղաքում հարսին դաժանորեն ծեծելու մեջ մեղադրվող 64-ամյա Գոհարը տուգանվել է ընդամենը 30 հազար դրամով, տեղեկացնում է NEWS.am-ը: Նման որոշում է կայացրել Գեղարքունիքի մարզի ընդհանուր իրավասության դատարանը:


Դատաքննությունն անցկացվել է արագացված կարգով, սկեսուրն ընդունել է իրեն առաջադրված մեղադրանքը:


Ավելի վաղ հայտնել էինք, որ Գավառում տարեց կինը որդուն ՌԴ արտագնա աշխատանքի ճանապարհելու նպատակով ամուսնու հետ միասին գնացել է նրա բնակարան, որտեղ կենցաղային հարցերի պատճառով վիճաբանել է հարսի հետ եւ ծեծել նրան. Հարսի մազերը հավաքել է բռի մեջ և մի քանի անգամ գլուխը հարվածել է սանհանգույցի պատին, ապա ճանկռել է դեմքը, այնուհետև մազերը բռի մեջ հավաքած քարշ տալով տարել է ննջասենյակ, գցել հատակին:


 
