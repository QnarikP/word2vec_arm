
Եվգենյա Ավետիսյանը իր ֆեյսբուքյան էջում գրում է.


«Էսօր Վարդան Օսկանյանը հայտարարել է, որ «Մենք պետք է շատ արագ հասնենք վերջին օրերի խաղաղ հավաքների ընթացքում ձերբակալվածների ազատ արձակմանը` Արմեն Մարտիրոսյանի, Անդրիաս Ղուկասյանի, Ալեք Ենիգոմշյանի և մյուսների»: Օսկանյանի այս սելեկտիվ հոգատարությունը ապշեցնող է: Երբ 2008թ.-ի մարտի 1-ից հետո իշխանությունը հարյուրավոր քաղաքացիների ու քաղաքական-հասարակական գործիչների բանտերն էր լցրել, այն էլ այն դեպքում, երբ մարդիկ բացառապես ՕՐԻՆԱԿԱՆ ճանապարհով իրացնում էին իրենց սահմանադրական իրավունքները, Օսկանյանի մտքով չէր անցնում նրանց «շատ արագ» ազատելու կոչով հանդես գալ (չնայած ո՞նց պահանջեր, բռնությունների մի հիմնավորողն էլ ինքն էր հենց մարտի 1-ի իր ելույթում): Հիմա Օսկանյանը նո՜ր միայն հիշել է մարդու իրավունքների մասին: Ավելի ճիշտ, հիմա դրա վրա քաղաքականություն անելու ու ձեռքեր տաքացնելու ժամանակն է եկել, դրա համար էլ «հիշել» է:»
