
«Հայաստանի էլեկտրական ցանցեր» ընկերությունը դժգոհ է էկեկտրաէներգիայի սակագնի՝ 6,93 դրամով թանկացման որոշմամբ, տեղեկացնում է «Արմենպրես»-ը: Ըստ աղբյուրի, «ՀԷՑ»-ը պատրաստվում է դիմել Հանրային ծառայությունները կարգավորող հանձնաժողովին՝ սակագների վերանայման արդյունքում ստեղծված իրավիճակում լիցենզավորված գործունեության իրականացման հնարավորությունը քննարկելու նպատակով:


«Ընկերությունն արդեն իսկ հայտնել է, որ սակագնի փոփոխության որոշման նախագիծը հաստատվելու դեպքում չի կարող երաշխավորել մատակարարվող էլեկտրաէներգիայի որակին և հուսալիությանը ներկայացվող անհրաժեշտ պահանջների բավարարումը, ինչպես նաև ապահովել մատուցվող ծառայության որակի բարելավմանն ու պահպանմանն ուղղված անհրաժեշտ ներդրումների իրականացումը»,- ասել է «ՀԷՑ»-ի մամուլի խոսնակ Նատալիա Սարաջյանը:


ՀԾԿՀ-ը այսօր կայացած ն իստում որոշեց օգոստոսի 1-ից թանկացնել հոսանքի մատակարարումը 6.93 դրամով: «ՀԷՑ»-ի ներկայացրած հայտով պահանջվում էր սակագինը բարձրացնել 17 դրամով:
