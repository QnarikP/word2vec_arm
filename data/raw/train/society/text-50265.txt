
Ինչպես արդեն տեղեկացրել ենք, Ռուսաստանցի անձնակազմ ունեցող բեռնատար օդանավը աղետի է ենթարկվել Հարավային Սուդանի մայրաքաղաք Ջուբայում: Օդանավում եղել են անձնակազմի հինգ անդամներ և յոթ ուղևոր, հաղորդել է South Sudan Tribune  թերթը: Նշվել է, որ օդանավը կարող է պատկանել մի հայկական ավիաընկերության: Հայաստանի քաղավիացիայի մամլո ծառայությունից REGNUM գործակալությանը հայտնել են, որ օդանավը հայկական ավիաընկերություններին չի պատկանում եւ գրանցված չէ Հայաստանում: Սակայն, գործակալության տվյալներով օդանավը պատկանում է ՀՀ քաղաքացի Գառնիկ Պապիկյանին, որը «Տարոն Ավիա» ավիաընկերության սեփականատերն է:


Պապիկյանի անունը առավել հայտնի է «Էյր Արմենիա» սեփականատր Արսեն Ավետիսյանի ծեծի ենթարկելու հետ կապված, երբ Պապիկյանի խնդրանքով Ռուբեն Հայրապետյանը փորձել էր «Էյր Արմենիայի» սեփականատիրոջից «ստանալ» «Տարոն Ավիայի» պարտքը` ծեծի ենթարկելով Ավետիսյանին:
