
Վնասով աշխատող և մեծ չափի պարտքեր կուտակած ՀԷՑ-ը հսկայական գումարներ է փոխանցել զանազան հիմնադրամների, բարեգործական կազմակերպությունների։ Դրանց թվում է նաև «Լույս» մշակութային, գիտական, կրթական հիմնադրամը, որի հիմնադիրներն են Սերժ եւ Տիգրան Սարգսյանները:


«Հետքը» գրում է, որ azdarar.am-ում հրապարակված են հիմնադրամի վերջին չորս տարվա հաշվետվությունները, սակայն միայն 2013 և 2014 թթ․ հաշվետվություններում է երևում, թե որքան գումար է հատկացրել ՀԷՑ-ը «Լույսին»։


ՀԷՑ-ը 2014 թվականին 1 միլիարդ 500 մլն դրամ է փոխանցել «Լույս» հիմնադրամին, իսկ 2013 թվականին՝ 1 միլիարդ 300 մլն դրամ: 2011 և 2012 թվականներին նույնպես փոխանցել է, սակայն հայտնի չէ՝ որքան։ «Լույս» հիմնադրամի կայքում այդ հաշվետվությունները չկան։ Գումարների չափը կայքին չի հաջողվել պարզել նաև գրավոր հարցմամբ ։


«Լույս» հիմնադրամը ստեղծվել է 2008 թվականին վարչապետ Տիգրան Սարգսյանի հրամանով։ Դրա հիմնադիրներն են Սերժ Սարգսյանը և նախկին վարչապետ Տիգրան Սարգսյանը։


Հիմնադրամի կայքի «Հովանավորներ» բաժնում բացակայում է իրենց ամենից շատ գումար հատկացնողի՝ ՀԷՑ-ի անունը։


Մանրամասները` hetq.am-ում:
