
Վարչապետ Հովիկ Աբրահամյանի գլխավորած կառավարական պատվիրակության` փետրվարի 5-ի երկօրյա աշխատանքային այցը Մոսկվա թանկ է նստել Հայաստանի հարկատուների վրա, գրում է hetq.am-ը:


Փետրվարի 5-ին Երևան-Մոսկվա և փետրվարի 7-ին Մոսկվա-Երևան ուղղություններով A319 մոդելի ինքնաթիռով թռիչք կատարելու համար պետբյուջեից վճարվել է 25 մլն 800 հազար դրամ (մոտ 54 հազար դոլար): Պայմանագիրը կնքվել է «Ավիաուսումնական կենտրոն» ՓԲԸ-ի հետ: Հովիկ Աբրահամյանը մեկնել էր Մոսկվա` մասնակցելու Եվրասիական միջկառավարական խորհրդի նիստին:
