
Ինպես արդեն տեղեկացրել ենք, ոստիկանության ուժերը վաղ առավոտյան դաժանաբար ցրեցին Բաղրամյան պողոտայի մոտ նախորդ երեկոյից մեկնարկած խաղաղ նստացույցը։ Ցուցարարները պահանջում են չեղյալ ճանաչել էլեկտրաէներգիայի սակագնի թանկացման մասին ՀԿԾՀ որոշումը։


Ցույցը ցրելու օպերացիայից հետո ոստիկանները ակտիվիստների հետեւից հասան Ազատության հրապարակ եւ սկսեցին նրանց դաժանաբար ծեծելով դուրս մղել հրապարակից։ Մեծ մասը բերման ենթարկվեց, այդ թվում՝ տասնյակ լրագրողներ։ Ոստիկանության զորքերի հրամանատար Լյովա Երանոսյանի հրամանով սկսեցին հավաքել լրագրողների նկարահանող սարքերը եւ գետին խփելով՝ կոտրեցին դրանք։ Ոստիկանապետի տեղակալ Հունան Պողոսյանի հրամանով բերման են ենթարկել նաեւ iLur.am-ի թղթակից Հակոբ Կարապետյանին։


Պողոսյանի ու Երանոսյանի ներկայությամբ նրանից վերցրել են ֆոտոխցիկը, հանել հիշողության քարտը եւ վերադարձրել։ Լրագրողի պնդումներին, թե օրենք չի խախտել եւ ոստիկանների գործողությունները անօրինական են, ոստիկանության գեներալները պատասխանել են սպառնալիքներով, «շնորհակալ եղի, որ կամեռադ չենք ջարդում»։


Լրագրողի հիշողության քարտի մեջ էին անցած գիշերվանից ի վեր արված մի քանի հարյուր լուսանկարներ։  


Մեր տեղեկություններով, բերման ենթարկված տասնյակ լրագրողների թվում են,մասնավորապես, են),  ԳԱԼԱ—ի լրագրող Փայլակ Ֆահյրադյանը, ոստիկանները ծեծի են ենթարկել  Panarmenian.net-ի թղթակից Նիկոլայ Թորոսյանին, ֆոտողոլրագրող Գեւորգ Ղազարյանը (նա այժմ ոստիկանության Մալաթիա-Սեբաստիայի բաժանմունքում է), կոտրել են ավելի քան մեկ տասնյակ տեսախցիկներ, այդ թվում՝ «Ազատություն» ռադիոկայանի՝ ուղիղ եթփեր հեռարձակող տեսախցիկը, մյուսներից ուղղակի խլել են հիշողության քարտերը։ Մանրամասները ճշտվում են։ 


                                                                                 


                                                                                        ԱՅՍՏԵՂ ՊԵՏՔ Է ԼԻՆԵՐ ՖՈՏՈՇԱՐՔ
