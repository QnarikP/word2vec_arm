
ԵՊԼՀ Ռեստարտ նախաձեռնության անդամները բացել են Երևանի Վալերի Բրյուսովի անվան պետական լեզվահասարակագիտական համալսարանի նախկին ուսանողական խորհրդի չհրկիզվող պահարանը եւ այնտեղից գտել են ՀՀԿ-ի անդամատոմսեր։


Ըստ «Ռեստարտ» ուսանողական նախաձեռնության, ԵՊԼՀ նախկին ուսանողական խորհուրդը, ամենայն հավանականությամբ, ծավալել է կուսակցական գործունեություն` խախտելով ապակուսակցականության սկզբունքը։


«Սույն դեպքի առթիվ քննադատական մեկնաբանություններից զերծ ենք մնում, քանի որ բոլորիս է հայտնի` ինչով են զբաղվել նախկինում ուսանողական նմանատիպ կառույցները։  Ուսանողական կառույցների տոտալ առողջացումը շարունակվում է։ Հավելենք` առաջիկայում տեղի են ունենալու ԵՊԼՀ ուսանողական խորհրդի նոր ընտրություններ ԿԳՆ֊ի կողմից հաստատված նոր կանոնադրությամբ»,- նշված է նախաձեռնության կողմից հրապարակված տեքստում։
