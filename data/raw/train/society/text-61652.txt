
Այսօր առավոտյան հավերժի ճամփորդ դարձավ քանդակագործ, ՀՀ ժողովրդական նկարիչ Արտաշես Հովսեփյանը։ 


Ծնվել է 1931 թվականի հունիսի 22-ին, Սիսիանի Սառնակունք գյուղում։ Սերում է Պարսկաստանի Սալմաստ գավառի Սավրա գյուղի Խաչատրյան տոհմից։ Սիսիանի միջնակարգ դպրոցն ավարտելուց հետո 1954 թվականին ընդունվել է Թերլեմեզյանի անվան գերղարվեստի ուսումնարան, երկրորդ կուրսից գործուղվել է Լենինգրադ (Սանկտ Պետերբուրգ)՝ ուսանելու Ռեպինի անվան գեղանկարչության, քանդակագործության ու ճարտարապետության ինստիտուտում, որն ավարտել է 1961 թվականին։


Ստեղծագործել է մոնումենտալ, մոնումենտալ-դեկորատիվ և հաստոցային քանդակագործության բնագավառներում։


Մասնակցել է Ալեքսանդր Թամանյանի հուշարձանի համար հայտարարված մրցույթին՝ արժանանալով առաջին ու երկրորդ մրցանակներին։ Հեղինակել է Թամանյանի արձանը, որի բացումը կայացել է 1974 թվականին։


50-ից ավելի բարձրաքանդակների, բոլորաքանդակների, կիսանդրիների հեղինակ է։


 


 
