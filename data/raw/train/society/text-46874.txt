
Քիչ առաջ ոստիկանության գործողությունների հետեւանքով վերականգնվեց Բաղրամյան պողոտայի երթեւեկությունը, որը փակ էր հունիսի 22-ի երեկոյից ի վեր:


Ոստիկանության աշխատակիցները, օգտվելով ցույցի սակավամարդությունից, կեսօրին մոտ ապամոնտաժեցին պողոտայում ցուցարարների կառուցած աղբամանների պատը: Ոստիկանապետի տեղակալ Հունան Պողոսյանը քաղաքացիներին համոզում էր, որ «որեւէ հատուկ ուժ չի կիրառվելու»: Ցուցարար Դավիթ Սանասարյանը հայտարարեց, որ եթե ոստիկանությունն ուժ կիրառի, ցուցարարները կպահանջեն Սերժ Սարգսյանի հրաժարականը:


Հունիսի 22-ի երեկոյան  «Ո՛չ թալանին» նախաձեռնության կազմակերպած ցույցի մասնակիցները երթով գնացի դեպի Բաղրամյան պողոտա՝ էլեկտրաէներգիայի սակագնի վերանայման իրենց պահանջը ներկայացնելու Սերժ Սարգսյանին: Ոստիկանությունը պատնեշ կազմեց պողոտայի սկզբնամասում՝ Գրողների միության շենքի մատ: Ցուցարարներն անժամկետ նստացույց սկսեցին՝ պնդելով իրենց պահանջը: Հունիսի 23-ի լուսադեմին ոստիկանությունը բռնի ուժ կիրառեց ցուցարարների դեմ՝ ջրցանների միջոցով ցրելով ցույցը: Ոստիկանության գործողության ընթացքում տուժեցն նաեւ բազմաթիվ լրագրողներ՝ ոստիկանության զորքերի պետ Լեւոն Երանոսյանի հրամանով տասնյակ լրագրողներ ծեծի ենթարկվեցին, կոտրվեցին նրանց նկարահանող սարքերը:


Նույն օրը երեկոյան ցույցը վերսկսվեց նոր թափով՝ շարունակվելով մինչեւ այսօր: 
