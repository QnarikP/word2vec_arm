
Հայ Ազգային Կոնգրեսը խորապես վշտացած է Կոնգրեսի վարչության վերստուգիչ հանձնաժողովի նախագահ, կուսակցության երկարամյա անդամ եւ բազմափորձ գործիչ Կամո Սաֆրազյանի անժամանակ մահվան առիթով եւ ցավակցում է նրա մտերիմներին ու հարազատներին:


Կամո Սաֆրազյանը ծնվել է 1959 թվականի հունվարի 1-ին Սիսիան քաղաքում:


1981 թ.-ին ընդունվել է Երեւանի պետական համալսարանի տնտեսագիտական բաժինը: 1982-85-ին ուսումը շարունակել է Նովոսիբիրսկի համալսարանում եւ ավարտելով՝ ստացել տնտեսագետի որակավորում:


1987-89 թթ. աշխատել է Սիսիանի շրջանային խորհրդի գործկոմում՝ որպես տնտեսագետ:


1988 թ.-ից մասնակցել է Ղարաբաղյան շարժմանը՝ հանդիսանալով Սիսիանում ձեւավորված ազգային շաժման հիմնադիրներից մեկը:


1989 թվականից մինչեւ իր կյանքի վերջը աշխատել է Սիսիանի տարբեր հիմնարկ ձեռնարկություններում:


Հիմնադրման օրվանից ՀՀՇ, իսկ այնուհետեւ Հայ Ազգային Կոնգրես կուսակցության անդամ էր: Նրա հիշատակը վառ կմնա մեր սրտերում: 


Կ. Սաֆրազյանի հուղարկավորությունը տեղի կունենա Սիսիան քաղաքում ապրիլի 19-ին, ժամը 13:00-ին, հասցեն՝ Սիսակյան 53/4 :
