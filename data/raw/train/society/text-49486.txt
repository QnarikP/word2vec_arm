
Երեւանի նախկին «Այրարատ» կինոթատրոնի հարեւանությամբ կառուցվող «Ռոսիա» առեւտրի կենտրոնի դիմաց ծառեր են հատվել: Մեր ընթերցողի ուղարկած լուսանկարներից երեւում է, որ ծառահատումը կատարում է Երեւանի քաղաքապետարանի համապատասխան բաժինը՝ առեւտրի կենտրոնի շինարարությանը զուգահեռ: Սովորաբար, քաղաքապետարանը ծառահատումները պատճառաբանում է ծեր եւ հիվանդ ծառերը նորերով փոխարինելու մտադրությամբ: Սակայն այս նկարներում երեւում է, որ, ամենայն հավանականությամբ, կտրված ծառերի փոխարեն նորերը չեն տնկվելու, որովհետեւ մայթը ամբողջությամբ սալարկվում է: 






