
Այսօր առավոտից Արմավիրի մարզի մի շարք գյուղերի բնակիչներ փակել են Արմավիր-Երևան ավտոճանապարհն ու պահանջել, որ գյուղնախարար Սերգո Կարապետյանը գա ու պարզաբանի, թե ինչու գործարանները չեն սկսում խաղողի մթերումը։


«Ազատություն» ռադիոկայանի փոխանցմամբ, գյուղացիներին հանդիպել է Արմավիրի մարզպետ Աշոտ Ղահրամանյանն ու խոստացել, որ խաղողը չի փչանա, գործարանները երկու օրից կսկսեն մթերումը։ Գյուղացիները բացել են ճանապարհը՝ խոստանալով երկու օր ժամանակ տալով իշխանություններին։


Օրեր առաջ գյուղատնտեսության նախարար Սերգո Կարապետյանը հայտարարել է, որ կոնյակագործները կմթերեն խաղողի ողջ քանակությունը, սակայն վճարումներն կուշանան: 
