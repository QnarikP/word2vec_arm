
Երեկ Երեւանի Նոր Արեշ 28-րդ փողոցում կրակոցներ են հնչել: Ահազանգը ոստիկանությունը ստացել է 13.20-ին, հրազենային վնասվածքի հետեւանքով մահացել է 57-ամյա Վաղինակ Ասոյանը:


Հանցանքի տարածքում հայտնաբերվել է սպանվածի «Մերսեդես» մակնիշի մեքենան:


Ինչպես հայտնում է «Shamshyan.com»-ը, այսօր առավոտյան ոստիկանները Բավրայի սահմանը անցնելիս ձերբակալել են մի քաղաքացու: Վերջինս Էրեբունի փողոցի 33 շենքի բնակիչ, 38-ամյա Գագիկ Ղանդիլյանն է, ով կասկածվում է Վաղինակ Ասոյանին ինքնաձիգով (ավտոմատ) սպանելու մեջ: Գագիկ Շամշյանի տեղեկություններով՝ հայտնաբերվել է նաև հանցագործության գործիք ավտոմատը: Գ. Ղանդիլյանը քննիչի որոշմամբ ձերբակալվել է: 
