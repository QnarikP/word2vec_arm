
Սեպտեմբերի առաջին օրերին Հայաստանում ավելի քան 45 հրդեհ է գրանցվել: Շեշտենք, որ տվյալները վերաբերում են միայն անտառապատ կամ խոտածածկ տարածքներին, բացի ներքեւում բերվածներից, գրանցվել են հրդեհի դեպքեր նաեւ բնակարաններում եւ տներում:


Այսպես, սեպտեմբերի 1-ին Երևանի Քանաքեռի գերեզմանատանն այրվել է մոտ 140 քմ բուսածածկույթ, Թումանյան թաղամասի թիվ 3 հասցեում գտնվող թիվ 170 ավագ դպրոցի մոտակայքում` մոտ 200 քմ, Խարբերդի ամառանոցներում՝ մոտ 600 քմ, Գեղարքունիքի մարզի Չկալովկա գյուղի դաշտամիջյան հատվածում՝ մոտ 100 քմ բուսածածկույթ, Սոթք գյուղի հարակից դաշտերում՝ մոտ 50 հա,  Սյունիքի մարզի Ագարակ գյուղի Փելա սարի մոտակայքում՝ մոտ 300 քմ, Վերին Հանդ գյուղի մոտակայքում՝ մոտ 800 քմ, դաշտամիջյան հատվածում` մոտ 700 քմ, Սիսիան քաղաքի եկեղեցու մոտակայքում՝ մոտ 1.2 հա, Լոռու մարզի Օձուն գյուղի հյուսիսային հատվածում գտնվող «Թինաթին» կոչվող աղբյուրի մոտակայքում՝ 4000 քմ, Մեծ Այրում գյուղի հարավ-արևելյան հատվածում՝ 1 հա, Ակներ գյուղի դաշտամիջյան հատվածում՝ մոտ 3000 քմ, Տավուշի մարզի Բերդավան գյուղի դաշտամիջյան հատվածում՝ մոտ 30 հա խոտածածկույթ և մոտ 4 հա խաղողի այգի, Լուսաձոր գյուղի սկզբնամասում` մոտ 1000 քմ խոտածածկույթ և մացառուտ, Իջևանի թիվ 30/72 դպրոցի մոտակայքում՝ մոտ 150 քմ, Ազատամուտ գյուղի դաշտամիջյան հատվածում՝ մոտ 6 հա խոտածածկույթ և մոտ 1 հա մացառուտ, Այգեհովիտ գյուղի վերջնամասում` մոտ 8 հա խոտածածկույթ և մոտ 3000 քմ խաղողի այգի, Արարատի մարզի Մխչյան գյուղի Երկաթուղայինների փողոցում՝ մոտ 100 քմ խոտածածկույթ, Քանաքեռավան-Մրգաշեն ավտոճանապարհի 5-րդ կմ-ի մոտակայքում` մոտ 1500 քմ, Կոտայք-Կապուտան ավտոճանապարհի 1-ին կմ-ի մոտակայքում՝ մոտ 5000 քմ խոտածածկույթ, մասամբ այրվել՝ մոտ 10 դեկորատիվ ծառ, Կոտայքի մարզի Զովունի գյուղի 8-րդ փողոցի մոտակայքում գտնվող այգում՝ մոտ 900 քմ խոտածածկույթ և 1 ծառ, իսկ 2 ծառ՝ մասամբ ջերմահարվել, Յաջի գյուղի մոտակայքում՝ մոտ 5000 քմ, Արագածոտնի մարզի Օշական գյուղի բլուրի մոտակայքում՝ մոտ 500 քմ, Վայոց ձորի մարզի Մարտիրոս գյուղում՝ մոտ 2 հա խոտածածկույթ:


Անցյալ հանգստյան օրերին հրդեհը վերսկսվել է նաեւ Խոսրովի արգելոցի տարածքում: Շաբաթ օրը՝ ժամը 19:45-ին դրությամբ արգելոց -ի «Քորուզ» և «Մուսազ» կոչվող ձորակներում մոտ 4-5 հա տարածքում այրվել են խոտածածկույթ և ծառի կոճղեր, մարվել են ծխացող 33 օջախ: ԱԻՆ-ից հայտնել են, որ հրդեհի նոր օջախի առաջացման պատճառը կայծակի հարվածն է եղել:  40 փրկարար և արգելոցի 15 աշխատակցի շնորհիվ հրդեհը հաջողվել է մարել:


Սեպտեմբերի 2-ին, ժամը 14:41-ին տեղեկություն է ստացվել, որ հրդեհ է բռնկվել Սյունիքի մարզի Տաշտուն գյուղի հարակից տարածքում: «Արևիկ ազգային պարկ»-ի հարակից տարածքում այրվել է մոտ 8 հա խոտածածկույթ:


Սեպտեմբերի 2-3-ին ԱԻՆ-ի հայտնած տվյալների համաձայն, Երևանի Ռոմանոս Մելիքյան փողոցում այրվել է 500 քմ խոտածածկույթ, Դավիթաշենի 2-րդ թաղամասի թիվ 13 շենքի ետնամասում՝ 100 քմ, Թբիլիսյան խճուղու թիվ 7 շենքի մոտակայքում՝ 2000 քմ, Գյումրի-Երևան հատվածի 39-րդ կմ-ի մոտակայքում՝ 3000 քմ:


Չարենցավանի Գործիքաշինական գործարանի մոտակայքում այրվել է 2 հա բուսածածկույթ, եկեղեցու մոտակայքում գտնվող զբոսայգում՝ 900 քմ, Հրազդանի «Էներգացանց-շին» ԲԲԸ-ի մոտակայքում՝ 2 հա խոտածածկույթ, Շահումյան փողոցի վերջնամասում՝ 4 հա, ավազի հանքի մոտակայքում՝ 1 հա, Երիտասարդական թաղամասում՝ նախկին «Էրեբունի» ռեստորանի մոտակայքում՝ 1500 քմ, Գյումրիի Ավստիրական թաղամասի Ֆրանց Վերֆելի փողոցում՝ 250 քմ, Արագածոտնի մարզի Թալին քաղաքի Այգեստան փողոցի մոտակայքում՝ 1 հա, Իրինդ գյուղի գերեզմանատան մոտակայքում՝ 5 հա, Գեղարքունիքի մարզի Լիճք գյուղի Ա7 թաղամասում՝ 800 քմ գարու հնձած արտ, Լոռու մարզի Գեղարոտ գյուղի մոտակայքում՝ 500 քմ խոտածածկ տարածք, Վանաձորի Տարոն-2, ՔՇՀ-3 հասցեում գտնվող թիվ 28 դպրոցի ետնամասում՝ 2000 քմ, Այգեհատ գյուղի մոտակայքում՝ 10 հա, Սյունիքում՝ Կապան քաղաքի Ներքին Վաչագան թաղամասի սկզբնամասում՝ 2000 քմ, Տավուշի մարզի Ազատամուտ գյուղի սկզբնամասում՝ 3000 քմ:


Սեպտեմբերի 3-ին, ժամը 15:26-ին ահազանգ է ստացվել, որ Արագածոտնի մարզի Բյուրական գյուղին հարակից սարին՝ անտառում, հրդեհ է բռնկվել: Դեպքի վայր է մեկնել երկու մարտական հաշվարկ և արտակարգ իրավիճակների արձագանքման խումբը: Սեպտեմբերի 4-ին, ժամը 11:10-ի դրությամբ հայտնաբերվել է հրդեհի նոր օջախ: Ժամը 12:09-ին դեպքի վայր է մեկնել մեկ մարտական հաշվարկ: Հրդեհաշիջման աշխատանքներին մասնակցում է 71 հրշեջ-փրկարար, ՀՀ ՊՆ 54 զինծառայող, անտառտնտեսության 30, ոստիկանության 25, քաղաքապետարանից 20 աշխատակից և Բյուրական ու Օրգով գյուղերից շուրջ 115 բնակիչ:


 
