
ԱԺ պատգամավոր, նախկին արտգործնախարար Վարդան Օսկանյանի որդու՝ Արա Օսկանյանին վերագրվող արարքը  կատարվածը քրեական հանցագործության հատկանիշներ չի պարունակում, yerkir.am-ի հետ զրույցում ասել է Օսկանյանի պաշտպան Տիգրան Աթանեսյանը:


Նրա խոսքով, իր պաշտպանյալի ձերբակալումը քաղաքական ենթատեքստ չունի, սակայն եթե դատարանը նրա նկատմամբ կալանքի որոշում կայացնի, դա իր մեջ քաղաքական էլեմենտ կպարունակի: Այսօր ժամը 18:00-ին, լրանում է Արա Օսկանյանի եւ նրա ազգական Սիրադարյանի ձերբակալման 72 ժամը, և Կոտայքի մարզի ընդհանուր իրավասության առաջին ատյանի դատարանը պետք է որոշի նրանց խափանման միջոցի ընտրության հարցը:


Հիշեցնենք՝ քննչական կոմիտեի հաղորդմամբ, Հ.Սիրադարյանը, և նրա հորաքրոջ որդին` Ա.Օսկանյանը, փետրվարի 16-ին` ժամը 17:00-ի սահմաններում, Երևան քաղաքի Լենինգրադյան փողոցի «Ռոբերտո» խանութ-սրահի հարակից հատվածից Ն.Բերբերյանին նստեցրել են ավտոմեքենայի մեջ, գնացել Աբովյան քաղաք և, նրա կամքին հակառակ և առողջության համար վտանգավոր բռնություն գործադրելու սպառնալիքներ հնչեցնելով, ապօրինաբար զրկել ազատ տեղաշարժվելու իրավունքից և պահանջել վերադարձնել 1.500.000 ՀՀ դրամ պարտքը:


Փետրվարի 17-ին Ա.Օսկանյանը և Հ.Սիրադարյանը ձերբակալվել են՝ ՀՀ քրեական օրենսգրքի ՀՀ քրեական օրենսգրքի 133-րդ հոդվածի 2-րդ մասի 1-ին և 2-րդ կետերով նախատեսված հանցավոր արաք կատարելու կասկածանքով:
