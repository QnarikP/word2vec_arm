
Կառավարությունը Երկրորդ աշխարհամարտի 70-ամյա հոբելյանի կապակցությամբ  55 վետերաններին կտրամադրի միանվագ սոցիալական աջակցություն՝ յուրաքանչյուրին 10 հազար դրամ:


Կառավարության այսօրվա նիստում սոցիալական ապահովության նախարար Արտեմ Ասատրյանը նշեց, որ բացի դրանից, 50 վետերանի կտրամադրվի հանգստյան տան ուղեգիր, ինչը հնարավորություն կտա կազմակերպելու նրանց հանգիստն ու առողջության վերականգնումը:


ՀՀ կառավարության պահուստային ֆոնդից այս նպատակով ընդհանուր առմամբ կհատկացվի 6 մլն 500 հազար դրամ:


Հիշեցնենք, որ վերջերս Կառավարությունը պետական բյուջեի միջոցներով երկու սրահ է վերանորոգել՝ ընդհանուր 214 միլիոն դրամով:


 
