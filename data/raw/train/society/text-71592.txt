
Freedom House իրավապաշտպան կազմակերպությունը հրապարակել է «Համացանցի ազատությունը 2018 թվականին» զեկույցը (Freedom on the Net 2018):


«Ազատություն» ռադիոկայանի փոխանցմամբ, առաջխաղացում արձանագրած 19 երկրներից Հայաստանն էապես բարելավել է դիրքը և «մասամբ ազատ»-ից տեղափոխվել է «ազատ» երկրների շարքը:


Freedom House-ի զեկույցի հեղինակները նշում են, որ Հայաստանի պարագայում բարելավումն ուղղակիորեն կապված է «թավշյա հեղափոխության» հետ:


Հայաստանի քաղաքացիները հեղափոխություն են կատարել՝ ակտիվորեն կիրառելով սոցիալական ցանցերի մեդիա հարթակները, հաղորդակցության հավելվածները և համացանցով իրադարձությունների ուղիղ հեռարձակումները (live stream):


Հայաստանը համացանցի ազատության առումով աշխարհում գրավել է 27-րդ տեղը: Տարածաշրջանից առջևում միայն Վրաստանն է, որը զբաղեցնում է 25-րդ տեղը: Ադրբեջանը համարվում է «մասամբ ազատ» և 60-րդ տեղում է:


 
