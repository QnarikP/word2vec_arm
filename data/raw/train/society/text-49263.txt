
Երեկ «Ինտեր ՌԱՕ» ընկերությունը տեղեկություն էր տարածել այն մասին, որ ՀԷՑ-ը վաճառվում է ռուսաստանաբնակ հայ գործարար Սամվել Կարապետյանին պատկանող «Տաշիր գրուպ»-ին: Անդրադառնալով այս հարցին՝ այսօր կառավարության նիստի ժամանակ Հովիկ Աբրահամյանը հայտարարել է, թե Սամվել Կարապետյանը պատրաստ է իր անձնական միջոցների հաշվին մինչեւ հաջորդ տարվա օգոստոսի 1-ը կառավարության հետ միասին փոխհատուցել սակագնի տարբերությունը: Նշենք, որ խոսքը վերաբերվում է միայն մինչև 250 կիլովատ էլեկտրաէներգիա օգտագործող բնակչությանը և փոքր բիզնեսին:
