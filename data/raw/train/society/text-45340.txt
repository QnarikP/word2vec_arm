
Վլադիմիր Գասպարյանի կարծիքով` Սյունիքի մարզպետ Սուրիկ Խաչատրյանի դեմ իրականացված մահափորձը բեմադրություն չէր: Այսօր Սարդարապատում լրագրողների հետ զրույցում ոստիկանապետը նշել է, թե հնարավոր է համարում, որ Խաչատրյանի մեքենայի ուղղությամբ արձակված փամփուշտները այդպես էլ չդիպչեին մարզպետին: Վլադիմիր Գասպարյանը չի ցանկացել մանրամասներ ներկայացնել գործի քննությունից, քանի որ այն գտնվում է նախաքննության փուլում:


Հիշեցնենք, որ մայիսի 20-ին՝ ժամը 18։15-ի սահմաններում, Կապան-Գորիս ավտոճանապարհի 30-րդ կմ հատվածում հրազենային կրակահերթ է արձակվել «Լեքսուս LX 570» մակնիշի ավտոմեքենայի ուղղությամբ, որի մեջ այդ պահին գտնվել են Սուրիկ Խաչատրյանը, վերջինիս օգնականն ու վարորդը։ Դեպքի վայրի զննությամբ հայտնաբերվել է 19 պարկուճ, 3 գնդակի միջուկ: Նշենք, որ վերջերս մամուլում շրջանառվում են տեղեկություններ այն մասին, որ Լիսկայի դեմ իրականացված մահափորձը կազմակերպվել էր հենց իր կողմից:
