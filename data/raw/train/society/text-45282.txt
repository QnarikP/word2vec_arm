
Մարդու իրավունքների պաշտպանի գրասենյակի տարեկան աշխատավարձի, գործուղումների, տրանսպորտային եւ այլ ծախսերը 2014 թվականին կազմել են 20 միլիոն դրամ, ճիշտ այնքան, որքան Երեւանի քաղաքապետարանը ծախսել է պաշտոնական արարողությունների համար օգտագործվող կոնյակ եւ բաժակներ պատվիրելու համար: Այս մասին, այսօր՝ մայիսի 27-ին, ԱԺ-ում 2014 թվականի պետական բյուջեի կատարողականի քննարկման ժամանակ նշել է ՄԻ պաշտպան Կարեն Անդրեասյանը: Հայտնում է News.am-ը:


Ավելի վաղ Երեւանի փոխքաղաքապետ Կամո Արեյանը ասել էր, որ քաղաքապետարանի բոլոր ծախսերը հիմնավորված են, բոլոր ծախսերը բյուջեում ծրագրավորելուց առաջ ունեն տնտեսագիտական հիմնավորում: Դրանց անհրաժեշտությունն է հիմնավորված, ծավալն է հիմնավորված: «Այնպես որ, մի մտածեք, թե քաղաքապետարանում բյուջեն կազմում են աչքաչափով: Քաղաքապետարանում նստած են պրոֆեսիոնալ մարդիկ, որոնք այդ բյուջեն կազմում են բյուջետային գործընթացին համապատասխան»: 
