
Ճանապարհային ոստիկանությունում կարծում են, որ հետիոտնին զիջելու հանգամանքով պայմանավորված՝ հաճախակի վթարների վտանգ է առաջանում:


Որպես լուծում՝ ոստիկանությունում որոշել են հանել Երեւանի Հերացի փողոցի վրա գտնվող հետիոտնային անցումը, մաքրել գծանշումերը եւ ճանապարհային նշանները:


«Հորդորում ենք քաղաքացիներին պահպանել ճանապարհային երթևեկության կանոնները, Հերացի փողոցը հատելիս օգտվել ընդամենը 150 մետր հեռավորության վրա գտնվող վերգետնյա հետիոտնային անցումից», - նշվում է ոստիկանության տարածծ հաղորդագրության մեջ:


Նշենք, որ հետիոտնային անցումները երթեւեկության բոլոր մասնակիցների համար անվտանգ դարձնելու համար եվրոպական երկրներում եւ Ռուսաստանում սովորաբար ավելի են ընդգծում անցումները (զեբրերը)՝ վառ երանգի ու դժվար մաքրվող ներկերով, մինչեւ անցումը տեղադրված՝ հատուկ նյութերով արված նշաններով, որոնք վարորդին «ստիպում են» հիշել, որ մոտակայքում անցում կա: Բացի դրանից, հետիոտնային անցումների վրա լուսաֆորներ են տեղադրվում, որոնք կարգավորում են հենց հետիոտները: Մինչդեռ, Երեւանի հետիոտնային անցումները, որոնք դեղին ներկերով թարմացվում են ամեն տարի գարնանը, ներկերի անորակության պատճառով արդեն ամռան կեսերին գրեթե անտեսանելի են 
