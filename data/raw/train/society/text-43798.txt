
«Սփյուռքի նախարարությունը շարունակում է հավակնել 100-ամյակի ամենաանհեթեթ կառույց անվանակարգում գլխավոր մրցանակին»: Այսօր սոցիալական ցանցերում տարածվել է նախարարության պաշտոնական կայքում դեռեւս ապրիլի 14-ին տեղադրված մի հաղորդագրություն, որից տեղեկանում ենք, որ սփյուռքի նախարարությունը աջակցել է հատուկ՝ «100 բարձ ապրելու համար» նախագծի իրականացմանը:


Ծրագրի հեղինակները բարձեր են նվիրել Սփյուռքի նախարարությանը: 


Նախարար Հրանուշ Հակոբյանը իր խոսքում նշել է, որ հասարակական ցանկացած նախաձեռնություն, որ արվում է Հայ Դատի լուծման համար, գովելի է: «Հատկանշական է, որ, հատկապես Հայոց ցեղասպանության 100-րդ տարելիցին ընդառաջ յուրաքանչյուր հայ, աշխարհի տարբեր ծայրերից փորձում է ինչ-որ բան անել՝ իր ավանդը բերելով Հայոց ցեղասպանության ճանաչման և դատապարտման գործին: Այս բարձերը կփոխանցվեն սփյուռքի մեր հայրենակիցներին և կունենան իրենց հասցեատերը»,- ըստ հաղորդագրության, ասել է նա:


Այս լուրն արդեն սոցիալական ցանցերում բուռն քննարկման ու ծաղրի առարկա է դարձել: Սատանիկ պսատանիկ անունով օգտատերն առաջարկում է, մասնավորապես, բոլոր նախարարությունները միացնել մեկի մեջ՝ անունը դնելով «Սյուռի նախարարություն»: 
