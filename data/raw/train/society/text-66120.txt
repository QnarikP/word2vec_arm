
Երևանի բանկերից մեկի մասնաճյուղում մի կին փորձել է իրացնել 100 ԱՄՆ դոլար անվանական արժեքով կեղծ թղթադրամ, տեղեկացնում է Քննչական կոմիտեն:


Դեպքի առթիվ հարուցվել է քրեական գործ՝ ՀՀ քրեական օրենսգրքի 34-202-րդ հոդվածի 1-ին մասի հատկանիշներով:


Քրեական գործով բազմակողմանի, օբյեկտիվ և լրիվ քննություն ապահովելու, կնոջ մոտ կեղծ թղթադրամի հայտնվելու հանգամանքները պարզելու նպատակով միջոցներ են ձեռնարկվում՝ տեսանյութում պատկերված կնոջը հայտնաբերելու ուղղությամբ։


Քննչական կոմիտեն խնդրում է տեսանյութում պատկերված անձին ներկայանալ վարույթն իրականացնող մարմնին, կամ ովքեր ճանաչում են նրան, որևէ տեղեկություն ունեն նրա ինքնության կամ գտնվելու վայրի մասին, հայտնեն ՀՀ ՔԿ Երևան քաղաքի քննչական վարչության Քանաքեռ-Զեյթուն վարչական շրջանի քննչական բաժին:


 


 
