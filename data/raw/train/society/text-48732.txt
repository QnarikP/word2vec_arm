
Երեկ «Արտաշատի ԲԿ» հոսպիտալացված Բաղրամյան գյուղի դպրոցականներն ապաքինվում են։ Հայտնում է առողջապահության նախարարությունը: Նշվում է, որ դպրոցականների զգալի մասն արդեն դուրս է գրվել։ Այս պահի դրությամբ հիվանդանոցում է գտնվում 5 երեխա։ Նրանցից մեկի վիճակը գնահատվում է միջին ծանրության, մյուսներինը` թեթև։


Հիշեցնենք, որ երեկ Արարատի մարզի Բաղրամյան եւ Այգեզարդ գյուղերից թունավորման ախտանշաններով հիվանդանոց տեղափոխված դպրոցականների թիվը հասել էր 46-ի: Սննդամթերքի անվտանգության պետական ծառայությունը հանձնարարել էր  ժամանակավորապես դադարեցնել դպրոցի սննդի կետի գործունեությունը՝ մինչև չպարզվի թունավորման պատճառը, և չվերացվեն բոլոր խախտումները: 
