
Մարդու իրավունքների եվրոպական դատարանը հոկտեմբերի 1-ին գրանցել է «Ցեղակրոն» կուսակցության առաջնորդ Շանթ Հարությունյանի և ընկերների բողոքը: Այս մասին այսօր լրագրողների հետ զրույցում նշեց Շանթ Հարությունյանի փաստաբան Ինեսա Պետրոսյանը: Վերջինս տեղեկացրեց նաեւ, որ չնայած այն փաստին, որ ՄԻԵԴ-ը գրանցել է բողոքը, դեռեւս այն վարույթ չի ընդունել: 


Հիշեցնենք, որ «Ցեղակրոն» կուսակցության ղեկավար Շանթ Հարությունյանը և նրա ընկերները 2014 թվականի հոկտեմբերի 17-ին առաջին ատյանի դատարանի կողմից մեղավոր էին ճանաչվել խուլիգանություն կատարելու և ոստիկանների նկատմամբ բռնություն գործադրելու համար։ Հարությունյանը դատապարտվել էր 6 տարվա ազատազրկման, իսկ նրա որդին՝ բերման ենթարկելու պահին անչափահաս Շահեն Հարությունյանը՝ 4 տարվա ազատազրկման, դատավճիռը պայմանական չկիրառելու պայմանով:
