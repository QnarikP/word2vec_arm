
Մայր աթոռ սբ Էջմիածնի հոգևոր և վարչական կենտրոնի կառույցները կապահովվեն տաք ջրով արևային էներգայի շնորհիվ: Մայր աթոռի տարածքում նաև ֆոտոէլեկտրական կայան է կառուցվում: «Արևային» նախագծերն իրականացվում են Գարեգին Բ Ամենայն հայոց Կաթողիկոսի օրհնությամբ, տեղեկացնում է PanARMENIAN.Net-ը:


Սբ. Էջմիածնում արևային էներգետիկայի բոլոր ծրագրերն իրականացնող Optimum Energy ընկերության ներկայացուցիչ, էներգախնայողության և վերականգնվող էներգետիկայի խորհրդատու Արմեն Ղարիբյանը պատմել է, որ «Եղիցի լույս» ծրագիրը ներառում է Մայր աթոռի հոգևոր և վարչական կենտրոնի կառույցների էներգետիկ աուդիտը, ինչպես նաև աուդիտի արդյունքում առաջարկվող էներգախնայողության միջոցառումները, արևային ջրատաքացուցիչների տեղադրումը, ֆոտոէլեկտրական կայանի կառուցումը:


Մայր Աթոռ Սբ Էջմիածնի հոգևոր և վարչական կենտրոնի կառույցների տաք ջրամատակարարումն իրականացվելու է արևային էներգիայով:


«Բոլոր այս շենքերի տաք ջրամատակարարումն ամբողջությամբ անցնելու է արևային էներգիայից սնվելուն: Տարվա ընթացքում խնայվելու է 65.000 խմ գազ, ինչը բավականին մեծ թիվ է:


Մայր աթոռի տարածքում (լողավազանի հարևանությամբ) տեղադրվում է արևային ջրատաքացման համակարգ, որը Հայաստանում ամենամեծն է լինելու:


Մանրամասները՝ սկզբնաղբյուրում
