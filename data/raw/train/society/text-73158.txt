
Տեղական տուրիզմն ու բացթօյա ժամանցը զարգացնելու, կյանքն աշխուժացնելու նպատակով Եվրամիության կողմից Հայաստանի 52 խոշորացված համայքներում իրականացվում է նոր ծրագիր, որի տևողությունը 30 ամիս է։ Ծրագիրի ընդհանուր բյուջեն 1․120․000 է, որի  89 տոկոսը՝ 1․000․000 ներդրել է Եվրամիությունը։


«Առավոտ»-ի փոխանցմամբ, կիրագործվեն փոքր ու միջին ծրագրեր, երեք խոշոր ծրագրեր էլ  կիրականացվեն Լոռու, Տավուշի ու Շիրակի մարզերում, որոնց նպատակը գյուղական համայնքները զարգացնելն է։


Այսօր Գյումրու տեխնոլոգիական կենտրոնում ՀՀ-ում Եվրամիության դեսպան Պյոտր Սվիտալսկին ներկայացրել է «Քաղաքացիների ձայնն ու գործունեությունը Հայաստանի խոշորացված համայնքներում» անունը կրող ծրագիրը՝ շեշտելով, որ Հայաստանի մարզերը զարգացման առումով անհամեմատելի են մայրաքաղաք Երևանի հետ։


«Մենք շատ ենք ցանկանում, որ Հայաստանի մարզերն ավելի լավ զարգանան, ուզում ենք դադարեցնել մարդկանց արտահոսքը, ուզում ենք հակառակ ուղղությամբ շրջել գյուղերի դատարկման գործընթացը, դեպրեսիվ տրամադրությունները։ Մենք ցանկանում ենք, որ Հայաստանն ունենա աշխույժ համայնքներ, որտեղ կան աշխատատեղեր, լավ ենթակառուցվածք, որտեղ կան լավ հեռանկարներ, մասնավորապես երիտասարդ սերնդի համար»,- ասել է Պյոտր Սվիտալսկին։ 
