
Փաստաբան Վահե Գրիգորյանը, անդրադառնալով սահմանադրական փոփոխություններին, իր Ֆեյսբուքի էջում գրում է.


«Կայուն մեծամասնություն» ձեւավորելու մասին մասնակի այդ դրույթն այն խայծն է, որի վրա կենտրոնանալու է ողջ քննարկումը՝ ստվերում թողնելով.


1. Կառավարման համակարգի ռադիկալ փոփոխության հարցը 2. Անհատական որոշ իրավունքների կտրուկ սահմանափակումները, 3. Կոնկրետ մեկ անձի՝ իշխանության առավելագույն չափաբաժնի իրականացման համար դերակատարության սահմանադրական արգելքի վերացումը, 4. Ամենակարեւորը՝ այդ «փոփոխությունների» հանրաքվեի արդյունքում մասնակիցների կողմից ստորագրված ցուցակները հրապարակվելու են, թե ոչ:


Ձեզ թվում է՝ այս բոլոր մասնագետ-փորձագետ-ամենինչագետներից ոչ մեկի մտքով չի անցնում, թե ինչ է նշանակում ունենալ այս ամենը (վերը նշված 1-3 խնդիրները) այն պայմաններում, երբ պաշտոնապես Հայաստանի բնակչությունը դեռ շարունակում է հայտարարվել 3.2 մլն՝ դրա համապատասխան պրոպորցիայով նաեւ՝ ընտրողներ: Դուք դեռ մտածում եք, թե դրանք այս մասին չեն մտածել եւ չունեն սրա մասին իրենց պատկերացումները:


Նույնիսկ բոլոր իրական մասնակիցների կողմից ներկայացվող փաթեթին դեմ քվեարկելու դեպքում, բացակա «ընտրողների» ձայներով այս սեւագրությունը կարող է հայտարարվել որպես Սահմանադրություն:


Կոնստրուկտիվ քննարկում իրենց ներկայացրած այս սեւագրության շուրջ հնարավոր է միայն մեկ դեպքում. եթե սա հասավ հանրաքվեի, ստորագրված ցուցակները պետք է հրապարակվեն:


Վերջակետ»:
