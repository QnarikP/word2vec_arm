
Հարավային Սուդանում նոյեմբերի 4-ն կործանված ԱՆ-12 ինքնաթիռը շահագործվում էր տաջիկական Asia Airways ընկերության կողմից: Այս մասին հայտնում են Քաղաքացիական ավիացիայի մամլո ծառայությունից: Նշվում է, որ ըստ նախնական տվյալների անձնակազմը բաղկացած էր նաև հայազգի օդաչուներից:


«Տվյալ պահին ՔԱԳՎ-ը կապ է հաստատել Տաջիկստանի ավիացիոն իշխանությունների հետ՝ անձնակազմի անդամների ազգությունը ճշտելու նպատակով, որոնք ցանկացած դեպքում ՀՀ ՔԱԳՎ կողմից օդաչուական անձնակազմի արտոնագրված մասնագետներ չեն»,- նշված է հաղորդագրության մեջ:


 
