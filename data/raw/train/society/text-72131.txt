
«Հայաստան» համահայկական հիմնադրամի 21-րդ համազգային դրամահավաք-հեռուստամարաթոնի արդյունքում, որն անցկացվել է «Արարենք միասին» խորագրով, նախնական տվյալներով, հանգանակվել է 11 միլիոն 109 հազար 633 դոլար:


«Հայաստան» համահայկական հիմնադրամի 21-րդ հեռուստամարաթոնի միջոցներով կշարունակվեն Արցախում իրագործվող երկու կարևոր ծրագիր, որոնք սկսվել էին նախորդ տարվա՝ «Բերքառատ Արցախ» հեռուստամարաթոնի միջոցներով:


Հեռուստամարաթոնի երկրորդ ուղղությունը Արցախում արևային էներգիայի կիրառումն է:


Բացի Արցախում իրականացվելիք ծրագրերից, «Հեռուստամարաթոն -2018» -ին նվիրաբերված գումարներն ուղղվելու են Հայաստանի համայնքային ենթակառուցվածքներին, որոնք կխթանեն աշխատատեղերի ստեղծմանը», - ասված է «Հայաստան» համահայկական հիմնադրամի հաղորդագրությունում:


Ավելի վաղ Հիմնադրամի կառույցները Լատինական ու Հյուսիսային Ամերիկաներում և Եվրոպայում անցկացրել են ավանդական հեռախոսամարաթոններ․ Բրազիլիայի տեղական մարմինը հավաքել է 30 հազար դոլար, Տորոնտոյի «Հայաստան հիմնադրամ» կազմակերպությունն այս տարվա բարեգործական ճաշին հավաքել է 1 մլն 300 հազար կանադական դոլար (1 մլն ամերիկյան դոլար), Եվրոպայի հայությունն էլ Հեռախոսամարաթոն-2018-ի արդյունքում հանգանակել է ընդհանուր առմամբ 1 միլիոն 242 հազար 460 եվրո: Հանգանակված նվիրատվությունները գումարվելու են «Հեռուստամարաթոն-2018»-ի վերջնական արդյունքին:


 
