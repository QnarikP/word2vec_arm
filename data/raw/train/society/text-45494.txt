
Էլեկտրաէներգիայի սակագնի վերանայման արդյունքում «որոշակի թանկացում կլինի», լրագրողների հետ զրույցում ասել է Հանրային ծառայությունները կարգավորող հանձնաժողովի նախագահ Ռոբերտ Նազարյանը:


«Քանի  որ սակագինը բազմագործոն է, ես ընդամենը կարող եմ  ձեզ այսօր ասել, որ մի քանի բաղադրիչ կա, որ ակնառու է դարձնում՝ սակագնի վերանայման արդյունքում որոշակի  թանկացում կլինի, ինչ չափով, ինչ  մեծությամբ, այդ մասին ես պատրաստ չեմ այսօր ասել», - ասել է Նազարյանը:


Պաշտոնյայի խոսքով՝ սակագնի բարձրացման վրա կարող է ազդել դոլար-դրամ փոխարժեքը: Ըստ նրա՝ գործող սակագնի հիմքում դրված է 407 դրամ՝ մեկ դոլարի դիմաց փոխարժեքը, մինչդեռ այսօր դոլարը 480 դրամ արժե:


Խոսելով ՀԷՑ-ի հայտում ներկայացված շքեղ ծախսերի մասին՝ Ռոբերտ Նազարյանը նշել է, որ ոչ  նախորդ սակագներում, ոչ առաջիկա սակագնում «այդ շքեղության որևէ էլեմենտ իր արտացոլումը չի գտնի»:


 


 
