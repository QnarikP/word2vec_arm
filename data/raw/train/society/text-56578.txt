
Այսօր մարտիմեկյան սպանդի զոհերից Արմեն Ֆարմանյանի ծննդյան օրն է. այսօր նա կդառնար 42 տարեկան: Արմեն Ֆարմանյանը զոհվել է 2008-ի մարտի 1-ին «Չերյոմուխա -7» հատուկ միջոցի կիրառումից:


2010 թվականի արդեն լուծարված Փաստահավաք խումբը ներկարացրել է համապաարփակ ուսումնասիրություն, որտեղ անդրադարձել էր մարտիմեկյան սպանդի զոհերի սպանության հանգամանքներին:


Ահա թե ինչ է գրված Արմեն Ֆարմանյանին վերաբերվող հատվածում.


«Արմեն Ֆարմանյան՝ ծնված 1974թ.   Համաձայն դատաբժշկի եզրակացության` նրա դիակի վրա հայտնաբերվել է գլխի ձախ կեսի կողմնա-քունքային շրջանի սալջարդ վերք՝ ոսկրա-հյուսվածքային դեֆեկտով: Մահը վրա է հասել գլխուղեղի կենսական կարևորագույն ֆունկցիաների սուր խանգարումից, որը պայմանավորված է գլխի ձախ կեսի կողմնա-քունքային շրջանի սալջարդ վերքով:   Դիահերձման ժամանակ գանգից հանվել են օտար մարմիններ: Համաձայն դատաձգաբանական փորձաքննության` Ա.Ֆարմանյանի դիակից հանված պլաստմասսե և մետաղյա մեկական կտորները գործարանային արտադրության «Չերյոմուխա - 7ե տեսակի կրակված փամփուշտի գազային նռնակ է՝ առանձնացած մեկ խցանով: Խցանի վրայի կրակման հետքերը բնորոշ են հատուկ միջոց հանդիսացող «ԿՍ-23ե կարաբիններին: Խցանի գլխային մասի դեֆորմացիան և պատռվածքները կարող էին առաջանալ որևէ պինդ մարմնի հետ բախման կամ որևէ արգելքի միջով անցնելու հետևանքով:   Վիրավորվել է Պարոնյան փողոցի թիվ 24 շենքի դիմաց:   Արմեն Ֆարմանյանը նույնպես վիրարավորվել և մահացել է տեղում գլխի հետևի մասում ստացած վնասվածքից, այսինքն նա սպանվելու պահին որևէ վտանգ չէր կարող ներկայացնել ոստիկանների համար, և փաստահավաք խմբի ունեցած տվյալներով նա ՙՉերյոմուխա 7՚ տեսակի նռնակից վիրավորվել է փախուստի պահին:  Փաստահավաք խմբի տեղեկություններով ոստիկանները Լեո փողոցից անընդմեջ կրակել են և թույլ չեն տվել, որպեսզի քաղաքացիները մոտենան վիրավոր Արմեն Ֆարմանյանին և օգնություն տրամադրեն: Լեո փողոցի շենքի բնակիչների հետ ունեցած զրույցի ընթացքում հաստատվել է նշված փաստը, և նաև այն, որ Արմեն Ֆարմանյանի դիակնին է մոտեցել դիմակավոր մի ոստիկան և ոտքով հարվածելով դիակաին ստուգել է վերջինիս ողջ լինելը: Այնուհետև ցուցարարները վազելով կարողացել են գրկել Արմեն Ֆարմանյանի դիակը և դնելով ավտոմեքենայի կտուրին ժամը 22.22 տեղափոխել են դիահերձարան: Նախաքննական մարմինը հայտնաբերել է դիակը տեղափոխող երիտասարդներին, սակայն նրանցից չի փորձել պարզել թէ ինչ հանգամանքներում է մահացել Արմեն Ֆարմանյանը, որը առիթ է տալիս ենթադրելու, որ ՀՔԾ կողմից ամեն ինչ արվել է կոծկելու վորջինիս մահվան հանգամանքները:  Կից ներկայացվում է նաև Արմեն Ֆարմանյանի հոր և կնոջ վկայությունները, թե ինչպես է նա մահացել և ինչպիսի ճնշումների են նրանք ենթարկվել ոստիկանների կողմից Արմեն Ֆարմանյանի մահվանից հետո: Տրամադրվում է նաև Փաստահավաք խմբի առանձին զեկույցը Չերյոմուխա 7-ից զոհվածների մասին»:
