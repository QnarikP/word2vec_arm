
Տնտեսական մրցակցության պաշտպանության պետական հանձնաժողովը հորդորորւմ է տնտեսվարողներին՝ իկրենց ապրանքը գովազդելիս զերծ մնալ գերադրական աստիճանի մակդիրների կիրառությւոնից: Հանձնաժողովն ուսումնասիրության արդյունքում մասնավորապես պարզել է, որ «Ցարիցինո» մսամթերքի կոմբինատի»  կողմից հեռարձակվող գովազդը պարունակում է անբարեխիղճ մրցակցության տարրեր, քանի որ այն մի կողմից կարող է մոլորեցնել սպառողներին՝ տնտեսվարողի կողմից առաջարկվող արտադրանքի վերաբերյալ, իսկ մյուս կողմից վնասել նմանատիպ գործունեությամբ զբաղվող այլ տնտեսվարողների շահերին:


Հանձնաժողովը նշում է, որ տնտեսվարողը պարտավոր է օրենքի պահանջին  համապատասխան, գովազդվող ապրանքի վերաբերյալ ապառողին տրամադրել միայն ամբողջական, հավաստի և լիարժեք տեղեկատվություն՝ առանց վնասելու մրցակիցների շահերին:  


«Ցարիցինո» մսամթերքի կոմբինատի»  գովազդում սպառողներին տեղեկացվում է, որ իրենց «արտադրանքի համն անկրկնելի է և սպառողները պարզապես այլընտրանք չունեն, քանի որ այլ տարբերակ չկա և չի կարող լինել»: ՏՄՊՊՀ-ն հորդորում է տնտեսվարողներին զերծ մնալ գովազդում գերադրական աստիճան արտահայտող բառերի  օգտագործումից:


Օրենքի խախտման և անբարեխիղճ մրցակցության դրսևորման համար  ««Ցարիցինո» մսամթերքի կոմբինատ» ընկերությունը ստացել է նախազգուշացում:


 
