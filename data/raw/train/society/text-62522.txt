
Սեւան քաղաքում խոչընդոտել են «Ազատություն» ռադիոկայանի նկարահանող խմբի անդամների աշխատանքը, վնասել նրանց ավտոմեքենան, տեղեկացնում է «Ազատությունը»:Ըստ աղբյուրրի, լրագրող Նարինե Ղալեչյանը նկարահանում էր շարժական գազալցակայանները, որոնք ոչ միշտ են պահպանում անվտանգության կանոնները, երբ գազալցակայաններից մեկի մոտ սևազգեստ մի երիտասարդ, տեսնելով աշխատող տեսախցիկը, խիստ ագրեսիվ պահվածք է դրսևորել, վնասել է նկարահանող խմբի ավտոմեքենան:Լրագրողը ցանկացել է մոտենալ, ներկայանալ ու ասել, թե ինչ նպատակով է նկարահանում․ - «Երբ մի քիչ մոտեցա, նկատեցի, որ զայրույթից ծնոտը առաջ էր բերել, աչքերը կլորացրել, կիսակատաղած գալիս էր․․․ Տեսախցիկը թաքցրեցի, անջատեցի, որպեսզի գույքս չվնասի, որովհետև ձեռքիս էր նաև բարձրախոսը, ընդ որում՝ բավականին տեսանելի, և դա բավարար էր, որ հասկանա, որ լրագրող եմ, վազեցի ու նստեցի մեքենան: Ասացի՝ չմոտենաք, ոստիկանություն կզանգարեմ, ինչից նա ավելի բորբոքվեց։ Վրա պրծավ մեքենայի դռանը, ես այն հասցրեցի փակել: Երբ հասկացավ, որ դուռը փակ է, սկսեց արդեն ոտքերով, բռունցքով հարվածել մեքենային»:Ոստիկանությունում լրագրողը հանդիպել է Սևանի ոստիկանապետին, բացատրություն և բողոք-դիմում է գրել: Որոշ ժամանակ անց ոստիկանություն են բերել նաև այդ երիտասարդին:Մանրամասները՝ սկզբնաղբյուրում
