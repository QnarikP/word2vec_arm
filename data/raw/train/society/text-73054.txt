
Մարտիմեկյան սպանդի զոհ Տիգրան Խաչատրյանի մայրը՝ Ալլա Հովհաննիսյանը, գրում է.


«Պահանջում ենք Հանրային հեռուստաընկերությունից՝ ցուցադրել «Հայաստանի կորսված գարունը» ֆիլմը:


Փաստավավերագրական ֆիլմը ամբողջությամբ լույս է սփռում 2008-ի նախագահական ընտրություններից հետո քոչարյանասերժական բանդայի ապօրինությունների, ցույցերի մասնակիցների հանդեպ բռնաճնշումների վրա, բացահայտում է Մարտի 1-ի սպանդի կազմակերպիչներին և ապացուցում այդ ամենի մեջ բանակի ներգրավվածությունը:


Ուզում ենք անդրադառնալ նաև Հ1-ի այն անհեթեթ պատասխանին, թե իբր «ֆիլմից անցել է երկար ժամանակ, և փաստերը կարող են հնացած լինել», փաստերը երբեք չեն հնանում, դեպքերը կատարվել են 100 հազարավոր մարդկանց աչքի առաջ:


Նաև թող տեղյակ լինեն պատասխանողները, որ ֆիլմը սկսվում է զոհերից Տիգրան Աբգարյանի հոր խոսքով, որն այլևս կենդանի չէ, և ո՞ւմ են պատրաստվում կամ ի՞նչ են պատրաստվում նրանք նկարահանել, եթե ոչ՝ զոհերի ծնողներին, վկաներին, անմիջական մասնակիցներին: Մեզ լղոզված ֆիլմեր պետք չեն, սա այլևս նոր Հայաստանն է, որի համար են կյանք տվել մեր որդիները»:
