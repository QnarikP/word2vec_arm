
Արմավիրի մարզի մի քանի գյուղերում հունիսի 12-ին տեղացած կարկուտի հետեւանքները վերացնելու պահանջով բողոքի ցույցերը շարունակվում են: Վաղարշապատ-Աշտարակ ճանապարհի Մրգաստան գյուղի խաչմերուկում շրջակա մի քանի գյուղերի բնակիչները փակել են ճանապարհը:Գյուղացիները պնդում են, որ գյուղատնտեսության նախարարությունն ու մարզպետարանը հակված չեն աջակցել իրենց՝ կարկուտի տված վնասները վերացնելու հարցում: Նրանք պահանջում են 2 տարով սառեցնել բանկերից վերցրած վարկերի վճարումները, տրամադրել հողի ու ջրի վճարի սուբսիդավորում: Ամենակարեւոր պահանջը, որ հնչեցնում են գյուղացիները, տարածքը հակակարկտային կայաններով կահավորելն է: Հունիսի 12-ին տեղացած կարկուտի հետեւանքով տարբեր հաշվարկներով Արմավիրի մարզի 8 համայնք մինչեւ 100 տոկոսով զրկվել է սպասվող բերքից:
