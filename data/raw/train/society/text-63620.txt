
Տարվա այս եղանակին սուր շնչառական հիվանդությունների թվի աճ է գրանցվում, բայց իրավիճակը ըստ ՀՀ ԱՆ գլխավոր ինֆեկցիոնիստ Արա Ասոյանի՝ վերահսկելի է, փոխանցում է «Ա1+»-ը:


«Սուր շնչառական հիվանդությունները օդակաթիլային ճանապարհով փոխանցվող են  եւ գրեթե անխուսափելի:  Եթե հիվանդ եք , անպայման դիմեք տեղամասային  պոլիկլինիկա, եւ հիվանդ երեխային մի ուղարկեք մանկապարտեզ», - ասել է Ասոյանը:


Գլխավոր ինֆեկցիոնիստի պնդմամբ՝ սուր շնչառական վարակներն ավելի շատ հանդիպում են հենց երեխաների դեպքում: Հիվանդությունը տարածվում է դպրոցներում և մանկապարտեզներում, որտեղ երեխաների շփումը շատ է: Հիվանդությունն արտահայտվում է ջերմությամբ, հազով, երբեմն նաև անգինայով: Ապաքինման համար անհրաժեշտ է 3-4 օր:


Ըստ վարակաբանի՝ դպրոցներում հոկտեմբերի երկրորդ կեսից սկսվելու են աշնանային արձակուրդները, ինչը ևս կնպաստի վարակի հնարավորինս քիչ տարածմանը:
