
Հոկտեմբերի 30-ին՝ ժամը 16:00-ի սահմաններում, դանակով զինված տղամարդը Արմավիր քաղաքի «Մանուշակ»  մանկապարտեզում պատանդ է վերցրել մանկապարտեզի սան, 29.01.2015թ. ծնված տղա երեխային։ Տղամարդը դանակի սպառնալիքով պատանդ է պահել երեխային՝ վերջինիս ազատելու համար պահանջելով հանդիպում կազմակերպել իր նախկին կնոջ հետ։ Վերջինս աշխատում է նույն մանկապարտեզում։Չորս ժամ անց ոստիկանության հատուկ գործողության արդյունքում պատանդն ազատվել է, պատանդառուն տեղափոխվել է հիվանդանոց: Նա բերման ենթարկվելուց առաջ փորձել է վնասել ինքն իրեն: Երեխան չի վնասվել:  Քննչական կոմիտեի Արմավիրի մարզային քննչական վարչությունում հարուցվել է քրեական գործ՝ մանկահասակ երեխային մանկապարտեզում պատանդ վերցնելու դեպքի առթիվ։Դեպքի առթիվ հարուցվել  է քրեական գործ` ՀՀ քրեական օրենսգրքի  218-րդ հոդվածի 2-րդ մասի 3-րդ և 4-րդ կետերով։ 


Տեսանյութը՝News.am-ի



