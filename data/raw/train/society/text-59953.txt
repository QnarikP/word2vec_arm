
Գյումրիի ռուսաստանյան 102-րդ ռազմակայանի բնակարանային սպասարկման ոլորտի շուրջ 100 աշխատակից այսօրվանից գործադուլ են հայտարարել և աշխատանքի դուրս չեն եկել՝ պահանջելով 3 ամսվա չվճարված աշխատավարձը, տեղեկացնում է «Ազատություն» ռադիոկայանը:


«Փետրվարն ու մարտ ամիսը չեն տվել: Ապրիլն էլ մինչև մայիսի 15-ը պտի տան, բայց մեզի հեչ մարդ չի ըսե՝ կեղնի՞, թե՞ չի էղնի: Գումարը Մոսկվայից ուղարկել են, չի եկել», - ասում է գործադուլավորներից մեկը:


Բողոքով աշխատակիցները երթով հասել են 102-րդ ռազմակայան՝ ցանկանալով հանդիպել հրամանատարությանը: Երկրորդ անցակետից նրանց չեն թույլատրել ներս մտնել:


«Չէնք եկել մուրացկանություն անելու, այլ մեր աշխատած գումարն ենք պահանջում», - ասում էին նրանք:


Մանրամասները՝ սկզբնաղբյուրում


 
