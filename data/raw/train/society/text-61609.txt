
Կառավարության նախաձեռնությամբ Ազգային ժողովն արտահերթ նիստում քննարկում է  «Սևանա լճի էկոհամակարգի վերականգնման, պահպանման, վերարտադրման և օգտագործման միջոցառումների տարեկան ու համալիր ծրագրերը հաստատելու մասին» օրենքում լրացումներ կատարելու մասին նախագիծը: Դրանով նախատեսվում է այս տարի Սևանա լճից 270 միլիոն խմ ջուր բաց թողնել, այն դեպքում, երբ Սևանա լճից ջրի բացթողման տարեկան թույլատրելի քանակությունը 170 միլիոն խմ է: Նախագծում ներկայացված հիմնավորումների թվում է ոռոգման ջրի պակասը: 


Խորհրդարանում քննարկմանը զուգահեռ Սեւանից լրացուցիչ ջրառի դեմ բողոքի ակցիաներ են տեղի ունենում ԱԺ շենքի մոտ եւ Սեւանա լճի ափին:


«Էկոլուր» բնապահպանական կազմակերպության ղեկավար Ինգա Զարաֆյանն ասել է, որ եթե Ազգային ժողովը հավանություն տա նախագծին, բնապահպանները ստիպված կլինեն բացահայտել, թե ում շահերին է ծառայում ջրառը։
