
ԱԻՆ-ը տեղեկացնում է, նոյեմբերի 26-ին, ժամը 20.42-ին ահազանգ է ստացվել, որ Արագածոտնի մարզի Ուշի գյուղի ոլորաններում տեղի է ունեցել ՃՏՊ, կա տուժած. անհրաժեշտ է փրկարարների օգնությունը: Դեպքի վայր են մեկնել ՄՓՎ օպերատիվ խումբը և մեկ մարտական հաշվարկ:


 Պարզվել է, որ Օդեսայից Երևան ուղևորվելիս «Ռենո» մակնիշի AB 1725 BB պետհամարանիշով բեռնատարը դեռևս չբացահայտված հանգամանքներում դուրս է եկել Ճանապարհի երթևեկելի հատվածից և մոտ 300մ գլորվելով հարակից տնամերձ հողամասերը` վնասել տներից մեկի բակում կայանված «ՎԱԶ-2106» 88 VO 889 պետհամարանիշով ավտոմեքենան, ինչպես նաև հացատան պատն ու ծածկը:


 ՃՏՊ-ի հետևանքով վարորդ` Ուկրաինայի Հանրապետության քաղաքացի Նիկոլայ Կառնեյչուկը (ծնվ. 1962 թ.), հայտնվել է ավտոմեքենայի խցիկի տակ և ստացված վնասվածնքերից տեղում մահացել: Հրշեջ-փրկարարները հատուկ տեխնիկայի օգնությամբ դուրս են բերել զոհվածի դին: 



