
ՏԿԱԻՆ-ը տեղեկացնում է, որ նոյեմբերի 6-ին, ժամը 08.20-ի սահմաններում Ճգնաժամային կառավարման ազգային կենտրոնից կապ է հաստատվել «Սուրբ Գրիգոր Լուսավորիչ» բժշկական կենտրոնի հերթապահի, այնուհետև բաժնի վարիչի հետ, ովքեր տեղեկացրել են, որ ԲԿ է դիմել 10 քաղաքացի (Գևորգ Իսպիրյան (ծնվ. 1980 թ.), Նարինե Երեմիշյան (ծնվ. 1961 թ.), Կարեն Սաֆարյան (ծնվ. 1985 թ.), Ռադիկ Անտոնյան (ծնվ. 1972 թ.), Արկադի Համբարձումյան (ծնվ. 1992 թ.), Սարգիս Մկրտչյան (ծնվ. 1966 թ.) Կամո Մկրտչյան (ծնվ.1964 թ.), Սիրեկան Թադևոսյան (ծնվ. 1960 թ.), Ժորա Ռուշանյան (ծնվ.1998 թ.) և Քնարիկ Ռուշանյան (ծնվ.1971 թ.): 


Հիշեցնենք, որ երեկ ուշ երեկոյան, Տուլայի ՃՏՊ-ի արդյունքում տուժածներին և զոհերի դիերը տեղափոխող ինքնաթիռը՝ 32 ուղեւորներով, հատուկ չվերթով ժամանել է Երևան: Նրանցից 8-ը, որոնց վիճակը գնահատվել էր ծանր, տուժած 8 քաղաքացիները շտապօգնության մեքենաներով տեղափոխվել էին Սուրբ Գրիգոր Լուսավորիչ հիվանդանոց: 8 զոհվածների աճյունները միանգամից տեղափոխվել են դիահերձարան: 
