
Հերթական ընտանեկան բռնության դեպքն է գրանցվել Երևանում` Քանաքեռ-Զեյթուն վարչական շրջանում: «Փաստինֆոյի» փոխանցմամբ ամուսինը դանակահարել է 27-ամյա կնոջը: Բարեբախտաբար այս անգամ միջադեպը ողբերգությամբ չի ավարտվել:


Աղբյուրի համաձայն՝ երիտասարդ ամուսինների միջև վիճաբանությունը ծագել է հենց փողոցում և ամուսինը դանակով հարվածել է կնոջ ոտքին:


Երիտասարդ կինը «ձախ ազդրի ստորին երրորդի ծակած վերք» ախտորոշմամբ տեղափոխվել է «Արմենիա» ՀԲԿ: Նշանակվել է դատաբժշկական փորձաքննություն:


Հիշեցնենք, որ հունիսի 30-ին ամուսինը, այցելելով Հանրապետական հիվանդանոցի ծննդատուն, իր մոտ եղած հրազենով կրակել է կնոջ վրա, այնուհետև ինքնասպան է եղել: Կնոջ կյանքը հաջողվել է փրկել:


Հուլիսի 4-ին Քանաքեռ-Զեյթունում ամուսինը բնակարանում կենցաղային հարցերի շուրջ վիճաբանելով կնոջ հետ` խոհանոցային դանակով մեկ անգամ հարվածել է վերջինիս կրծքավանդակի ձախ առաջնային շրջանին: Կինը մահացել է:
