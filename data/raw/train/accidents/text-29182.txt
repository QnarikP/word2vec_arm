
Արփա գետի երկայնքով հրշեջ-փրկարարները, ջրափրկարարները եւ զինծառայողները որոնողափրկարարական աշխատանքներ իրականացնելիս մայիսի 11-ին, ժամը 18.03-ի սահմաններում սահմանային չեզոք գոտում` Տանձիկի ջրամբարում, հայտնաբերել են զինծառայող ավագ լեյտենանտ Մերուժան Հարությունյանի դին: 


Հիշեցնենք, որ մայիսի 1-ին ահազանգ էր ստացվել, որ Վայոց Ձորի Արենի գյուղի մոտակայքում զինծառայող, ավագ լեյտենանտ Մերուժան Հարությունյանը ժամը 18.00-ի սահմաններում գնացել է Արփա գետի ուղղությամբ եւ, ըստ նախնական վարկածի, ընկել էր գետը:
