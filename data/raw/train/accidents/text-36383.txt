
Այսօր՝ հոկտեմբերի 20-ին, մահվան ելքով վրաերթ է տեղի ունեցել Երևանում: Ինչպես տեղեկացնում է Shamshyan.com-ը, ժամը 09:30-ի սահմաններում Opel Astra մակնիշի 29 CC 333 համարանիշի ավտոմեքենայի վարորդը, Արշակունյաց պողոտայում՝ Ռազմական ավիացիայի ինստիտուտի մոտ դուրս գալով հանդիպակաց երթևեկելի գոտի, վրաերթի է ենթարկել հետիոտնին: Վերջինս տեղում մահացել է, իսկ Opel-ի վարորդը, ըստ նախնական տեղեկությունների, հեռացել է դեպքի վայրից:


Ավտոմեքենայի միջից ոստիկանները հայտնաբերել են 40-ամյա Աշոտ Ավանեսյանի անվամբ վարորդական իրավունքի վկայական, սակայն դեռ պարզ չէ, թե ինքն է եղել վարորդը, թե ոչ: Դեպքի վայրում հավաքվածները քննիչներին տեղեկացրել են, որ վարորդը դեպքից անմիջապես հետո ներկայացել է ոստիկանություն: 
