
Թունավորումներ


Դեկտեմբերի 10-ին, ժամը 18.55-ին «1-03» ծառայությունից տեղեկություն է ստացվել, որ դեղորայքի չարաշահումից թունավորման նախանշաններով «Արմենիա» բժշկական կենտրոն է տեղափոխվել Երևանի Բրյուսովի թիվ 2 շենքի 5-րդ բնակարանի բնակչուհի` 1980 թ. ծնված Ն. Պետրոսյանը:


Ըստ բժիշկների` տուժածի առողջական վիճակը գնահատվել է բավարար:


 


***


Դեկտեմբերի 11-ին, ժամը 04.03 տեղեկություն է ստացվել, որ թունավորման նախախանշաններով «Երևան», այնուհետև «Արմենիա» բժշկական կենտրոններ են  տեղափոխվել Նոր Խարբերդի 25/2 տան բնակչուհիներ` 1991 թ. ծնված Ա. Զաքարյանը և 1971 թ. ծնված Ի. Զաքարյանը:


Ըստ բժիշկների` տուժածների առողջական վիճակը գնահատվել է բավարար:


 


Ավտոմեքենան ընկել է գետը


Դեկտեմբերի 10-ին, ժամը 20.40-ին տեղեկություն է ստացվել, որ Վայոց ձորի Գետափ - Մարտունի ավտոճանապարհի 8-րդ կմ-ում տեղի է ունեցել ՃՏՊ. անհրաժեշտ է փրկարարների օգնությունը:


Դեպքի վայր է մեկնել մարզային փրկարար ջոկատը:


Դեռևս չբացահայտված հանգամանքներում «Մերսեդես S600» մակնիշի 34 ST 452 պ/հ ավտոմեքենան դուրս է եկել ճանապարհի երթևեկելի մասից և ընկել Եղեգիս գետը: Մինչ փրկարարների կանչի վայր հասնելը, վարորդ`  1984 թ. ծնված Ա. Մկրտչյանը տեղափոխվել է Եղեգնաձորի բժշկական կենտրոն:


Ըստ բժիշկների` տուժածի առողջական վիճակը գնահատվել է բավարար:
