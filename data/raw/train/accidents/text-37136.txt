
Երեկ երեկոյան Երևանում տեղի է ունեցել սպանություն՝ դանակի գործադրմամբ. սպանվել է 44-ամյա մի տղամարդ: Այս մասին գրում է «Փաստինֆոն»: ՀՀ քննչական կոմիտեից հաստատել են տեղեկությունը՝ հայտնելով, որ սպանության դեպքի առթիվ քրեական գործ է հարուցվել` ՀՀ քրեական օրենսգրքի 104-րդ հոդվածի 1-ին մասի հատկանիշներով՝ սպանություն:


Ձեռնարկված օպերատիվ միջոցառումների շնորհիվ պարզվել է ինչպես սպանության շարժառիթը, այնպես էլ՝ առերևույթ հանցագործություն կատարած անձի ինքնությունը: Կասկածյալը ձերբակալված է:


Կայքի տեղեկություններով՝ սպանության պատճառը  կենցաղային է. տուժողն ու կասկածյալը հարևաններ են, միասին խմել են, ապա վիճաբանել ու տեղի է ունեցել սպանությունը: 
