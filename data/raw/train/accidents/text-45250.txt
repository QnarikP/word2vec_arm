
Shamshyan.com-ը հայտնում է, որ այսօր առավոտյան արտակարգ դեպք է տեղի ունեցել Արմավիրի մարզում. Զվարթնոց գյուղի վարչական տարածքում գտնվող գազալցակայանում ուժեղ պայթյուն է տեղի ունեցել, ինչի հետևանքով գրեթե ամբողջովին վնասվել է Volkswagen Tuareg մակնիշի 34 QF 306 համարանիշի ավտոմեքենան: Ըստ կայքի,  նշված գազալցակայանը պատկանում է ԱԺ նախկին պատգամավոր՝ «Ճոյտ» մականվամբ Հակոբ Հակոբյանին:


Տուժածները տարբեր աստիճանի  այրվածքներ են ստացել և այժմ գտնվում են «Արմենիա» բժշկական կենտրոնի այրվածքաբանական բաժանմունքում:  


Կենտրոնի տնօրեն Նորայր Դավիդյանը yerkir.am-ի հետ զրույցում հայտնել է, որ երեք տուժածներն էլ գտնվում են վերակենդանացման բաժանմունքում: Հակոբ Հակոբյանի եղբայրը՝ 50-ամյա Արմեն Հակոբյանը, 65 տոկոս այրվածք է ստացել, իսկ Հակոբ Հակոբյանի որդին՝ 29-ամյա Արմեն Հակոբյանը՝ 25 տոկոս: Երկուսի վիճակն էլ գնահատվում է ծայրահեղ ծանր` ստացել են նաև շնչուղիների այրվածքներ: Իսկ գազալցակայանի աշխատակից Արթուր Գասպարյանը թեթև այրվածնքներ է ստացել դեմքի և դաստակների շրջանում: 
