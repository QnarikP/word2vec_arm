
Մարտի 27-ին, ժամը 01.54-ին ԱԻ նախարարություն ահազանգ է ստացվել, որ Երևանի Գ. Շերամի փողոցում՝ լողավազանի մոտակայքում, տեղի է ունեցել ՃՏՊ, կա տուժած. անհրաժեշտ է փրկարարների օգնությունը:Դեպքի վայր են մեկնել մեկ մարտական հաշվարկ և ՀՆՓԱԻԿ փրկարարական ջոկատը: Պարզվել է, որ Շերամի փողոցի թիվ 115 շենքի մոտակայքում, դեռևս չպարզաբանված հանգամանքներում բախվել են «Միցուբիշի» մակնիշի 77OL377 պ/հ և «Վոլկսվագեն» մակնիշի 34DA465 պ/հ ավտոմեքենաներն, ինչի հետևանքով վերջինիս վարորդ` 1982թ. ծնված Ա. Գ.-ն արգելափակվել է ավտոմեքենայի մեջ:Փրկարարներն ավտոմեքենայից դուրս են բերել Ա. Գ.-ին, ով տեղափոխվել է «Մալաթիա» ԲԿ. բժիշկները տուժածի առողջական վիճակը գնահատել են ծանր:
