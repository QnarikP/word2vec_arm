
Անհայտ անձինք կոտրել են Երևանի փողոցներում տեղադրված հայտնի՝ կավե արձաններից մեկի՝ Հրանտ Մաթևոսյանի արձանի ոտքը:


Հիշեցնենք, որ սա նման առաջին դեպքը չէ: Մինչ այդ բազմիցս վնասվել էին և Մաթևոսյանի, և Տիգրան Պետրոսյանի, և Մհեր Մկրտչյանի արձանները:


Հրանտ Մաթևոսյանի, ինչպես նաև Մհեր Մկրտչյանի, Եղիշե Չարենցի, Պարույր Սևակի և Տիգրան Պետրոսյանի արձանները, որոնք Երևանում տեղադրվել էին անցյալ տարի՝ Էրեբունի-Երևանի տոնակատարություններին ընդառաջ, ձմռանը պետք է տեղափոխվեին համապատասխան տուն-թանգարաններ: Արձանների հեղինակն է Սուրեն Մելքոնյանը, իսկ պատրաստված են դրանք կավի և մի քանի այլ նյութերի խառնուրդից:









