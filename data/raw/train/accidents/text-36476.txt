
Երեկ ուշ երեկոյան ՀՀ արտակարգ իրավիճակների նախարարության փրկարար ծառայության և ոստիկանության Երևան քաղաքի վարչության օպերատիվ կառավարման կենտրոններ ահազանգ է ստացվել, որ Օրբելի փողոցի 33 շենքի 26-րդ բնակարանի դռան վրա պայթուցիկ է տեղադրված:  Դեպքի վայր ժամանած Պաշտպանության նախարարության համապատասխան մասնագետին հաջողվել է վնասազերծել մարտական նռնակը:


Ինչպես հայտնում է shamshyan.com-ը, համաձայն ՊՆ-ի մասնագետի, եթե նռնակը ժամանակին չվնասազերծվեր, ապա պայթյունն անխուսափելի կլիներ:


Համաձայն կայքի տվյալների, նշված բնակարանը պատկանում է Երևանի Հերացու անվան պետական բժշկական համալսարանի նախկին ռեկտոր Վիլեն Հակոբյանին: Նշենք, որ վերջինս ԵՊԲՀ-ի ռեկտորի պաշտոնն է զբաղեցրել 1987-2006 թթ.:
