
Արտակարգ իրավիճակների նախարարությունը տեղեկացնում է, որ այսօր, ժամը 04.05-ին, ահազանգ է ստացվել, որ հրդեհ է բռնկվել Երևանի Զ. Սարկավագի փողոցի 4-րդ նրբանցքի տներից մեկի առաջին հարկում:


Դեպքի վայր է մեկնել երկու մարտական հաշվարկ:


Հրդեհը մեկուսացվել է ժամը 04.37-ին, մարվել՝ 05.03-ին:


Լ. Ս.-ին պատկանող տան առաջին հարկի սենյակներից մեկում այրվել են հնամաշ իրեր՝ 25 քմ:


Հրդեհի հետևանքով 1975 թ. ծնված Լ. Ս.-ն ստացել է ձեռքի թեթև այրվածքներ և հոսպիտալացվել ՀՀ ԱՆ «Ճառագայթային բժշկության և այրվածքների գիտական կենտրոն» ՓԲԸ, որտեղ ստանալով համապատասխան բուժօգնություն՝ դուրս է գրվել:


Ժամը 07.15-ին ահազանգ է ստացվել, որ հրդեհ է բռնկվել վերը նշված հասցեում գտնվող տան 2-րդ հարկում:Դեպքի վայր է մեկնել երկու մարտական հաշվարկ:


Ըստ նախնական տվյալների` էլ. լարերի կարճ միացման հետևանքով ծխում է փայտյա առաստաղը: Հրշեջ-փրկարարներն իրականացնում են քանդման աշխատանքներ:
