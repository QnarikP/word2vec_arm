
Ապրիլի 15-ին, ժամը 11.24-ին Արտակարգ իրավիճակների նախարարությունում ահազանգ է ստացվել, որ Վայոց ձորի մարզում՝ Վարդենյաց լեռնանցք չհասած 3-րդ ոլորանում, ժայռաբեկորները պոկվել, ընկել են ճանապարհի երթևեկելի հատված՝ միակողմանի փակելով երթևեկությունը:


Դեպքի վայր է մեկնած հրշեջ-փրկարարները ճանապարհահատվածը մաքրել են մանր քարերից` մինչ «Եղեգնաձորի ՃՇՇ» ՓԲԸ-ի աշխատակիցների ժամանումը:


Ժամը 13.15-ի դրությամբ «Եղեգնաձորի ՃՇՇ» ՓԲԸ-ի աշխատակիցները մաքրել են ճանապարհահատվածը. այն երկկողմանի երթևեկելի է:
