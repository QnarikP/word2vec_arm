
Ոստիկանության կայքում տեղադրված օպերատիվ հաղորդագրությունների ամփոփագրերի համաձայն` հոկտեմբերի 10-ից 13-ն ընկած ժամանակահատվածում Հայաստանում արձանագրվել է սպանության 2 դեպք, որոնք բացահայտվել են:


Գրանցված մարմնական վնասվածք հասցնելու 24 դեպքից բացահայտվել է 23-ը: Բացահայտվել է գողության՝ 9, մաքսանենգության՝ 1, խարդախության և կողոպուտի 4-ական դեպք:


Նախկինում կատարված հանցագործություններից բացահայտվել է մարմնական վնասվածք հասցնելու՝ 3, գողության և խարդախության 1-ական դեպք:


Անցած 3 օրվա ընթացքում Հայաստանում արձանագրվել է ճանապարհատրանսպորտային 38 պատահար, ինչի հետևանքով 5 մարդ զոհվել է, 47ը՝ ստացել տարբեր աստիճանի մարմնական վնասվածքներ: 
