
Քիչ առաջ խոշոր ավտովթար է տեղի ունեցել ԼՂՀ Քարվաճառի շրջանում:


Ինչպես հայտնում է Samshyan.com-ը, ըստ նախնական տեղեկությունների, զինվորներ տեղափոխող «Ուրալ» մակնիշի բեռնատար ավտոմեքենան Հարուրի ձոր կոչվող տարածքում վթարի է ենթարկվել, ինչի հետևանքով կան զոհեր և վիրավորներ, բոլորն էլ պայմանագրային զինծառայողներ են:  Աղբյուրը հայտնում է, որ Վարդենիսից և Մարտունուց շտապօգնության և փրկարար ծառայության աշխատակիցներ են մեկնում նշված վայր: 


ՀՀ ՊՆ մամուլի խոսնակ Արծրուն Հովհաննիսյանը iLur.am-ի հետ զրույցում հաստատեց պատահարի փաստը: Նա նշեց, որ տուժածների եւ պատահարի այլ մանրամասների մասին տեղեկություն կտարածվի ավելի ուշ:
