
Ժամը 01:40-ի սահմաններում ոստիկանության օպերատիվ կառավարման կենտրոն ահազանգ է ստացվել, որ Հյուսիսային պողոտայում՝ «Մոսկվիչկա» սուպերմարկետի հարևանությամբ, երիտասարդ տղայի դի կա: Այս մասին հայտնում է shamshyan.com-ը:


Համաձայն ոստիկանության վարկածի, դեռևս անհայտ պայմաններում բազմահարկ շենքից իրեն ցած է նետել 20-25 տարեկան մի երիտասարդ տղա, ով տեղում մահացել է: Ոստիկանությունը ձեռնարկում է օպերատիվ հետախուզական և քննչական համատեղ գործողություններ՝ մահացածի ինքնությունը պարզելու համար: Հարուցվել է քրեական գործ՝ ՀՀ քր.օր.-ի 110 հոդվածի 1-ին մասի հատկանիշներով:


Կայքի տեղեկություններով՝ մահացածը մասնագիտությամբ կիթառահար էր և ինչ-որ խմբի հետ Ռուսաստանի Դաշնությունից օրեր առաջ էր ժամանել Երևան:
