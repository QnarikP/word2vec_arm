
Գեղարքունիքի մարզի Սևան-Լճաշեն ճանապարհահատվածում այսօր, ժամը 11:00-ի սահմաններում երեխաներ տեղափոխող ավտոբուս է շրջվել: Առողջապահության նախարարությունն է տեղեկացնում: Նշվում է, որ տեղում իրավիճակը գնահատելու և անհետաձգելի բժշկական օգնությունը արագ և պատշաճ կազմակերպելու համար շտապ օգնության բրիգադներ եւ մասնագետներ են մեկնել դեպքի վայր` Հրազդանի և Սևանի բժշկական կենտրոններից:


9 հոգի` տարբեր մարմնական վնասվածքներով, տեղափոխվել է Սևանի հիվանդանոց: Նրանց կյանքին սպառնացող վտանգ չի հայտնաբերվել: Ժամը 14:00-ի դրությամբ` ԱՆ-ն հայտնեց, որ մարմնական տարբեր վնասվածքներով Սևանի  հիվանդանոց տեղափոխված 10 տուժածն անցել են անհրաժեշտ հետազոտություններ: Բոլոլորի վիճակը գնահատվում է բավարար:


Տեղի և մարզի մասնագետների մասնակցությամբ կազմակերպված բժշկական կոնսիլիումի ընթացքում որոշում է կայացվել չորս հիվանդի տեղափոխել Երևան` 1-ին «Սուրբ Աստվածամայր», 3-ին «Սուրբ Գրիգոր Լուսավորիչ» բժշկական կենտրոններ` լրացուցիչ հետազոտություններ իրականացնելու նպատակով:


Նշենք, որ ավտոբուսում եղել է 19 ուղրևոր:
