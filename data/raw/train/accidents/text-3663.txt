
Նոյեմբերի 18-ին սպանություն է տեղի ունեցել Վանաձորի մերձակա գյուղերից մեկում: Երեկ ուշ գիշեր NEWS.am-ը տեղեկություններ է ստացել, որ Շահումյան գյուղի «Մուշ» ռեստորանում դիակ է հայտնաբերվել բռնության հետքերով:


Ըստ լուրերի՝ նույն ռեստորանի սեղանակիցների միջեւ վիճաբանություն է տեղի ունեցել, եւ կողմերից մեկը դանակով հարվածներ է հասցրել մյուսին, ով տեղում մահացել է: Ոստիկանության լրատվության վարչությունից հաստատել են NEWS.am-ի տեղեկությունը` հավելելով, որ սպանվածը Երևանի բնակիչ, 1963 թ. ծնված Սամվել Շարբաթյանն է: Նշանակվել է դատաբժշկական փորձաքննություն: Սամվել Շարբաթյանը Հայաստանի փաստաբանների պալատի անդամ է:
