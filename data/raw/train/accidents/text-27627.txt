
Այսօր՝ ապրիլի 7-ին, Սայաթ Նովա պողոտայի և Նալբանդյան փողոցի խաչմերուկում բախվել են Երևան քաղաքի 29-ամյա բնակչի Mercedes-ը և Աբովյան քաղաքի 24-ամյա բնակչի Toyota Corolla ավտոմեքենաները: Վթարի հետևանքով Corolla-ի վարորդը մարմնական վնասվածքներով տեղափոխվել է թիվ 1 համալսարանական հիվանդանոց: Բախման հետևանքով Mercedes-ը հարվածել է խաչմերուկը կարգավորող լուսակրին, այնուհետև հարվածել ճամփեզրին տեղադրված աղբամանին, իսկ հետո պոկել ու արմատախիլ արել հաստաբուն ծառն ու կիսով չափ «մագլցել» ծառի վրա: Այս մասին հայտնում է shamshyan.com-ը:


Համաձայն աղբյուրի, վթարից հետո Mercedes-ի վարորդը իրեն պահել է լկտի, անհարգալից վերաբերմունք ցուցաբերել հավաքվածների նկատմամբ, հայհոյանքներ է տվել վթարի մեջ հայտնվածին և ոստիկաններին, ինչի համար էլ ոստիկանության աշխատակիցները նրան տեղափոխել են Կենտրոնական ոստիկանություն:


Mercedes-ի վարորդը նաև հրաժարվել է բժշկական փորձաքննությունից: 


Մանրամասները՝ այստեղ:
