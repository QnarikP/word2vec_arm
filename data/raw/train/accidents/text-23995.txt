
Այսօր առավոտյան, ժամը 09.38-ին, ԱԻ նախարարություն ահազանգ է ստացվել, որ հրդեհ է բռնկվել Արարատի մարզի Արտաշատ քաղաքի Լուսինյան փողոցի թիվ 17 տանը: Դեպքի վայր է մեկնել մեկ մարտական հաշվարկ:


Հրդեհը մարվել է տեղի ուժերով: Պարզվել է, որ դեռևս չպարզաբանված հանգամանքներում 1962թ. ծնված Մ. Բ.-ին պատկանող տան հյուրասենյակում շրջվել է վառարանը (վառելափայտ), ինչի հետևանքով այրվել է հատակը՝ 2քմ մակերեսով:


Մինչ հրշեջ-փրկարարների կանչի վայր հասնելը շտապօգնության աշխատակիցները հյուրասենյակում հայտնաբերել են Մ.Բ.-ի դին (նախնական տվյալներով՝ ծխախեղդ եղած) և տեղափոխել Արտաշատ քաղաքի ԲԿ:
