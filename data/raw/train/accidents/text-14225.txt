
Ինչպես արդեն հայտնել էր iLur.am-ը, այսօր՝ հունիսի 1-ին, խոշոր ավտովթար է տեղի ունեցել Կոտայքի մարզում: Ժամը 7:30-ի սահմաններում, Երևան-Սևան ավտոճանապարհի 13 կմ հատվածում բախվել են «ВАЗ 21101» մակնիշի, 24 ՏՏ 112 համարանիշի և «Mercedes sprinter» մակնիշի` С 678 хк-34 համարանիշի ավտոմեքենաները: Ինչպես հայտնում է shamshyan.com-ը, «Sprinter» գազելը դուրս է եկել ճանապարհի երթևեկելի գոտուց և կողաշրջվել, ինչի արդյունքում մեկ տասնյակից ավելի մարդ ստացել է տարբեր տեսակի մարմնական վնասվածքներ:Վիրավորների մի մասը հիվանդանոց է տեղափոխվել քաղաքացիների և փրկարարների անձնական ավտոմեքենաներով: Դեպքի վայր է ժամանել ՀՀ ԱԻ նախարար Արմեն Երիցյանը: Ոստիկանությունը պարզում է վարորդների և վիրավորների ինքնությունը: 












