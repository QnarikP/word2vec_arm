
ՀՀ ԱԻՆ սեյսմիկ պաշտպանության ծառայությունից հայտնում են, որ հոկտեմբերի 17-ին, տեղական ժամանակով ժամը 19:05-ին, գրանցվել է 3.0 մագնիտուտով երկրաշարժ, որի էպիկենտրոնը գտնվել է Գյումրիից 11 կմ դեպի արևմուտք: Ինչպես հաղորդում է սեյսմիկ պաշտպանության ծառայությունը, երկրաշարժի հիփոկենտրոնը գտնվել է 10 կմ խորության վրա: Էպիկենտրոնում երկրաշարժի ուժգնությունը կազմել է 4 բալ: Արթիկում և Գյումրիում զգացվել է 3 բալ ուժգնությամբ երկրաշարժ:
