
Քիչ առաջ Սիսիան-Գորիս ավտոճանապարհին բախվել են Mercedes և Opel մակնիշի ավտոմեքենաները: Shamshyan.com-ը հայտնում է, որ վթարի հետևանքով կա 4 զոհ, 3 վիրավոր: Ոստիկանությունն ու քննչական բաժինը պարզում են վարորդների, մահացածների և վիրավորների ինքնությունը: 


ՏևԱԻ նախարարությունը պատահարի կապակցությամբ տարածել է հետևյալ հաղորդագրությունը,


Հուլիսի 23-ին, ժամը 12.39-ին ահազանգ է ստացվել, որ Սիսիան-Գորիս ավտոճանապարհի 25-րդ կմ-ին տեղի է ունեցել ՃՏՊ, կան տուժածներ. անհրաժեշտ է փրկարարների օգնությունը:Դեպքի վայր է մեկնել մեկ մարտական հաշվարկ:Պարզվել է, որ Մ-2 ավտոճանապարհի Սիսիան-Մեղրի հատվածի 18-րդ կմ-ին բախվել են «Մերսեդես-E320» մակնիշի 34 AN 942 և «Օպել Վեկտրա» մակնիշի 33 LV 852 պետհամարանիշերով ավտոմեքենաները:Ք. և Ա. Գ.-ները (Ուկրաինայի Հանրապետության քաղաքացիներ), 2011 թ. ծնված Մ. Ա.-ը և «Օպել Վեկտրա» մակնիշի ավտոմեքենայի վարորդը տեղում մահացել են, իսկ 1964 թ. ծնված Գ. Գ.-ը, 1991 թ. ծնված Ա. (ծնվ. ) և 2013 թ. Հ. Ա.-ները հոսպիտալացվել են Սիսիան քաղաքի զինվորական կայազորային հոսպիտալ:
