
Shamshyan.com-ի փոխանցմամբ՝ այսօր «Խրճիթ» ռեստորանային համալիրի մոտ տեղի է ունեցել ավտովթար: Բախվել են Երևանի բնակիչ Համբարձում Մանուկյանի վարած Opel մակնիշի 34 ՕM 617 և Լոռու մարզի բնակիչ Կարեն Սարիբեկյանի վարած Lexus մակնիշի 031 00 11 համարանիշի ավտոմեքենաները: Ֆոտոլրագրողի տեղեկություններով՝ Lexus-ի վարորդ Կ. Սարիբեկյանը ՀՀ Ազգային ժողովի Հանրապետական պատգամավոր է, իսկ ավտոմեքենայի համարանիշները հաշվառված են ԱԺ հաշվեկշռում: Կ. Սարիբեկյանը, չսպասելով Ճանապարհային ոստիկանների աշխատանքների ավարտին, վթարի վայրում հայտարարել է, թե ուշանում է ԱԺ հատուկ նիստից: 
