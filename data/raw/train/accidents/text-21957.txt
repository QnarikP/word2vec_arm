
Այս պահին Վ.Պուտինի այցի դեմ երթի մասնակիցները փորձում են բարձրանալ Նալբանդյան փողոցով:


Երևանի փոխոստիկանապետ Վալերի Օսիպյանը տեղեկացրեց, որ երթը Հավաքների ազատության մասին օրենքի ընդհանուր դրույթների խախտումով է տեղի ունենում և հորդորել է դադարեցնել այն։


Ոստիակնները երկու կողմից շրջափակել են բողոքի ցույցի մասնակիցներին և չեն թույլատրում շարունակել երթը:


Տարբեր գնաhատականներով ոստիկանության բաժիններ են բերման ենթարկվել մոտ 30 քաղաքացիներ, այդ թվում նաև իրավապաշտպաններ և լրագրողներ:


Հիշեցնենք, որ Ազատության հրապարակից մեկնարկել է ՌԴ նախագահ Վլադիմիր Պուտինի այսօրվա այցի դեմ կազմակերպված բողոքի ակցիան: Մասնակիցները երթով շարժվեցին դեպի Հանրապետության հրապարակ՝ «Սերժիկ դավաճան», «Սերժիկ հեռացիր» վանկարկումներով և «Stop Russia» պաստառներով: Ակցիայի մասնակիցներին թվով մի քանի անգամ գերազանցում են ոստիկանության աշխատակիցները, ի դեպ նաև քաղաքացիական հագուստով:


Ցուցարարները նամակ են հանձնեցին Կառավարությանը և այժմ շարժվում են դեպի Ազգային Ժողով: 


Բերման ենթարկվածներից Լևոն Բարսեղյանը ֆեյսբուքում տեղադրել է այս նկարը և գրել է. «Կենտրոնի մենթովկում ենք, մոտ 20 հոգի»:



