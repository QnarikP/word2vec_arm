
Այսօր Արտակարգ իրավիճակների նախարարությունում տեղեկատվություն է ստացվել, որ Լոռու մարզի Ամրակից գյուղում տեղի է ունեցել ՃՏՊ. անհրաժեշտ է փրկարարների օգնությունը:  Դեպքի վայր է մեկնել մեկ մարտական հաշվարկ:  Պարզվել է, որ Մ-3 միջպետական ավտոճանապարհի Երևան-Ստեփանավան հատվածում (152-րդ կմ, Ամրակից գյուղում) «Վազ 21-07» մակնիշի 45 LO 883 պ/հ ավտոմեքենան (վարորդ` Վ. Ա.) բախվել է «Վոլցվագեն Վենտո» մակնիշի 77 SS 377 պ/հ ավտոմեքենային (վարորդ` Ա. Ծ.), վերջինս դուրս է եկել ճանապարհի երթևեկելի մասից և կողաշրջվել մոտակա ջրանցքը:   Մինչ հրշեջ-փրկարարների կանչի վայր հասնելը` ուղևորներ Ս. Վ.-ն (ծնվ. 1967 թ.), Հ. Ծ.-ն (ծնվ. 1992 թ.) և Գ. Ծ.-ն (ծնվ. 1993 թ.) տեղափոխվել են Ստեփանավանի ԲԿ:  Ըստ բժիշկների` տուժածների առողջական վիճակը բավարար է:  Հրշեջ-փրկարարները հոսանքազրկել են ավտոմեքենան և դադարեցրել գազի արտահոսքը:  
