
Ինչպես հայտնում է Shamshyan.com-ը, հուլիսի 25-ին, ժամը 01:00-ի սահմաններում, Մաշտոցի պողոտայի և Թումանյան փողոցի խաչմերուկում՝ «Մեղեդի» սրճարանի դիմաց, Երևան քաղաքի Մովսես Խորենացի փողոցի բնակիչ, 33-ամյա Վահան Հովհաննիսյանի հետ, ով վարելիս է եղել BYD մակնիշի տաքսի ավտոմեքենա, դեռևս անհայտ պայմաններում վիճաբանության մեջ է մտնում մի հեծանվորդ, ու մինչ Վահանը ավտոմեքենայից դուրս կգար, անհայտ անձի կողմից հնչել է կրակոց:


 Վ. Հովհաննիսյանը տեղափոխվել է Երևանի թիվ 1 համալսարանական հիվանդանոց, որտեղ եւ մահացել է: Իսկ հեծանվորդը, Վահանին թողնելով անօգնական, դիմել է փախուստի:


Կայքի փոխանցմամբ` ոստիկանության քննչական գլխավոր վարչության Երևանի քննչական վարչության կենտրոնականի քննչականի բաժնում հարուցվել է քրեական գործ՝ ՀՀ քր.օր-ի 104 հոդվածի (սպանություն) հատկանիշներով: 
