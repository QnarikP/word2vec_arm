
Տրանսպորտի և կապի նախարարությունը տեղեկացնում է, որ նախարարությունում տեղի է ունեցել ՌԴ Տուլայի տարածաշրջանի Ուզլովսկի քաղաքի մոտ տեղի ունեցած Մոսկվա-Երևան ուղևորատար ավտոբուսի վթարի առնչությամբ ստեղծված հանձնաժողովի հերթական նիստը։


Հանձնաժողովի նախագահ Գագիկ Բեգլարյանը ներկայացրել է ավտոբուսի վթարից տուժածներին փոխհատուցում տրամադրելու մասին կառավարության որոշման նախագիծը։  Ըստ նախագծի նախատեսվում է.  - վթարի հետևանքով զոհվածների ընտանիքներին տրամադրել 1 մլն 500 հազար ՀՀ դրամ, - Հայաստանի Հանրապետության  և Ռուսաստանի Դաշնության հիվանդանոցներում բուժումը շարունակող 14 վիրավորներին՝ 700 հազարական դրամ, - ավտոբուսի մյուս բոլոր ուղևորներին՝ 500 հազարական դրամ։  Նշվեց, որ որոշման նախագիծը կառավարության հաստատմանը կներկայացվի առաջիկա նիստում։  Գումարը տուժածներին կտրամադրվի կառավարության որոշման հաստատումից հետո։
