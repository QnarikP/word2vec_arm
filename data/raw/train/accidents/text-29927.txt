
Մայիսի 25-ին` ժամը 21.52-ին, ահազանգ է ստացվել, որ Գեղարքունիքի մարզի Սևան-Դիլիջան ավտոճանապարհին՝ թունելի մոտակայքում, տեղի է ունեցել քարաթափում, ինչը խոչընդոտում է երթևեկությանը:  Ինչպես տեղեկացնում է ԱԻՆ-ը, դեպքի վայր է մեկնել օպերատիվ խումբը:


Նույն օրը` ժամը 15.01-ին, տեղեկատվություն է ստացվել, որ Լոռու մարզի Վանաձոր-Ալավերդի ավտոճանապարհին՝ Վահագնաձոր գյուղի մոտակայքում տեղի է ունեցել քարաթափում՝ փակելով երթևեկելի մասը. անհրաժեշտ է օգնություն: Դեպքի վայր է մեկնել օպերատիվ խումբը: Պարզվել է, որ «Մ-6» միջպետական ավտոճանապարհի Վանաձոր-Ալավերդի հատվածի 22-րդ կմ-ում քարաթափման հետևանքով ավտոճանապարհի մոտ 10մ հատվածը դարձել է միակողմանի երթևեկելի: ժամը 22.02-ի դրությամբ «Լոռի ՃՇՇ»-ի ՓԲԸ-ի աշխատակիցների ուժերով ավտոճանապարհը մաքրվել է:
