
ՊՆ խոսնակ Արծրուն Հովհաննիսյանը հայտնում է, որ Գորիս-Կուբաթլի ավտոճանապարհահատվածում տեղի ունեցած ավտովթարի վիրավորները տեղափոխվում են Սիսիանի հոսպիտալ և Գորիսի ԲԿ:


«Նախնական տեղեկություններով մեկը ունի կոտրվածքներ, ծայրահեղ ծանր վիճակ չկա ոչ մեկի մոտ: Մեքենայում եղել են 21 զինծառայող, որոնցից 19-ը թափքում: 21-ից 17 զինծառայողի կյանքին վտանգ չի սպառնում, 8-ը ստացել են տարբեր տեսակի մարմնական վնասվածքներ: Բուժզննումը շարունակվում է: Նոր տեղեկություններ կհայտնենք»- փոխանցում է Հովհաննիսյանը:


Հիշեցնենք, որ այսօր ավտովթար է տեղի ունեցել Գորիս-Կուբաթլի ավտոճանապարհի 39 կմ հատվածում՝ շրջվել է ՊՆ բեռնատարը:


Վթարի արդյունքում զոհվել են 4 ժամկետային զինծառայողներ.


1. Հայրապետ Վոլոդյայի Նաիրյան 1998թ. ծնված, 2017/1 զորակոչ, Էրեբունու ԶԿ 2. Հրանտ Արայի Գասպարյան 1998թ. ծնված, 2017/1 զորակոչ, Շահումյանի ԶԿ 3. Էդգար Արմենի Հունանյան 1998թ. ծնված, 2017/1 զորակոչ, Հրազդանի ԶԿ 4. Դավիթ Բենիամինի Մելքոնյան 1998թ. ծնված, 2017/1 զորակոչ, Թալինի ԶԿ
