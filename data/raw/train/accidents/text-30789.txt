
Երևան-Կրասնոդար չվերթն իրականացնող օդանավում ՀՀ քաղաքացի է մահացել: Այս մասին Ինտերֆաքսին հայտնել է  «Պաշկովսկի» օդանավակայանի աղբյուրը։


«Նախօրեին երեկոյան օդանավի անձնակազմը զեկուցել է օդանավում գտնվող ուղևորներից մեկի ինքնազգացողության վատթարացման մասին: Զեկուցելուց վեց րոպե անց ինքնաթիռը բարեհաջող վայրէջք է կատարել Կրասնոդարի օդանավակայանում, սակայն մինչ այդ ուղևորն արդեն մահացած է եղել», - փոխանցում է աղբյուրը:


 Ըստ աղբյուրի՝ մահացածը Հայաստանի քաղաքացի էր, իսկ մահվան պատճառը, ենթադրաբար, սրտի տագնապն է եղել։
