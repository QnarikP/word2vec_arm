
Էրեբունի և Նուբարաշեն վարչական շրջանների ընդհանուր իրավասության դատարանում քննության է առնվում նախկինում դատվածություն չունեցող Կարեն Խ.-ի դեմ հարուցված քրեական գործը:


Նրան մեղադրանք է առաջադրվել այն բանի համար, որ նա, ծառայելով ՀՀ ՊՆ X զորամասում, որպես հրամանատարի մարտական գծով տեղակալ, կոչումով փոխգնդապետ, հանդիսանալով պետ 05.12.2012թ. զորամասի 2-րդ գումարտակի մուտքի աստիճանների վրա զինվորական պարտականությունները կատարելու կապակցությամբ` ճաշարանից ուշանալու համար զայրացել է իր ստորադրյալ` կրտսեր սերժանտ Արթուրի վրա, ձեռքով դիտավորյալ հրել նրան, որի պատճառով վերջինս վայր է ընկել աստիճանների վրա ու ստացել առողջության թեթև վնաս, հայտնում է iravaban.net-ը:


Գործով մեղադրյալների նկատմամբ որպես խափանման միջոց ընտրվել է ստորագրություն չհեռանալու մասին:


Մեղադրանքի պաշտպանությունը դատարանում իրականացվում է Երևանի կայազորի զինվորական դատախազության կողմից:


Նյութում ներկայացված անձանց անունները հասկանալի պատճառներով փոփոխված են:
