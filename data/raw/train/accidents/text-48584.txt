
Այսօր՝ սեպտեմբերի 7-ին, վաղ առավոտյան, կառավարության անվտանգության աշխատակիցներից մեկը ինքնասպանության փորձ է կատարել հենց գործադիրի` Մելիք-Ադամյան փողոցում գտնվող շենքում:


Նրան` գլխի շրջանում հրազենային վնասվածքով, տեղափոխել են թիվ 1 համալսարանական հիվանդանոց: Այս պահին նրան վիրահատում են:


News.am- հայտնում է, որ գլխի շրջանում հրազենային վնասվածքով հիվանդանոց տեղափոխված Լյուդվիգ Հովհաննիսյանը երկար տարիներ աշխատել է կառավարության անվտանգության ծառայությունում: Այս մասին կայքին հայտնել են նրա գործընկերները, որոնք նաև նշել են, որ նա ամուսնացած է, ունի 1 մանկահասակ դուստր: Հայտնի է նաև, որ 32-ամյա Լյուդվիգ Հովհաննիսյանը ԱԱԾ՝ պետական օբյեկտների պահպանության վարչության աշխատակից է: 
