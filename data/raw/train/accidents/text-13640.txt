
Մայիսի 18-ին, ժամը 06.58-ին, ահազանգ է ստացվել, որ հրդեհ է բռնկվել Երևանի Սունդուկյան փողոցի թիվ 15 շենքի առաջին հարկում:


Դեպքի վայր են մեկնել երկու մարտական հաշվարկ և ՃԿԿ ԱԻ արձագանքման խումբը: Հրդեհը մեկուսացվել է ժամը 07.24-ին, մարվել՝ 07.45-ին: Ֆ. Աբգարյանին պատկանող թիվ 4 բնակարանի ննջասենյակում մասամբ այրվել է գույքը: Հրդեհի հետևանքով 1952 թ. ծնված Ն. Սարգսյանը տարբեր աստիճանի այրվածքներով հոսպիտալացվել է Ճառագայթային բժշկության և այրվածքների գիտական կենտրոն:


Բժիշկները տուժածի առողջական վիճակը գնահատել են բավարար:
