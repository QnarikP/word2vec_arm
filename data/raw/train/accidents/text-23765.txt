
Այսօր, ժամը 02.53-ին ԱԻ նախարարությունում տեղեկություն է ստացվել, որ Երևանի Արցախի պողոտայի թիվ 1 շենքի մոտակայքում տեղի է ունեցել ՃՏՊ, կան տուժածներ:Դեպքի վայր է մեկնել մեկ մարտական հաշվարկ:Դեռևս չբացահայտված հանգամանքներում «Մերսեդես» մակնիշի 07 ՏՍ 004 պետհամարանիշով ավտոմեքենան դուրս է եկել ավտոճանապարհի երթևեկելի հատվածից և բախվել ճամփեզրի արգելապատնեշին, ինչի հետևանքով տեղի է ունեցել վառելիքի արտահոսք:Տուժածներ՝ 1995 թ. ծնված Ռ. Գ. և 1994 թ. ծնված Ա. Դ. տարբեր աստիճանի մարմնական վնասվածքներով հոսպիտալացվել են «Էրեբունի» ԲԿ:Հրշեջ-փրկարարները կատարել են ճանապարհահատվածի լվացման աշխատանքներ:Բժիշկները տուժածների առողջական վիճակը գնահատել են կայուն ծանր:
