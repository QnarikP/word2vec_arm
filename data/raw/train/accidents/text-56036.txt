
Ռուսաստանի ԱԻՆ ճգնաժամային կառավարման կենտրոնից հայտնել են, որ այսօր Վլադիկավկազ-Բեսլան շրջանցիկ ավտոճանապարհի 8-րդ կմ-ին «Մերսեդես Բենց-0404-15R» մակնիշի 50 AA 515 պետհամարանիշի մարդատար ավտոբուսը Մոսկվա-Երեւան երթուղին իրականացնելիս բախվել է «Սկանիա» մակնիշի բեռնատար ավտոմեքենային:


Ճանապարհատրանսպորտային պատահարի հետեւանքով տուժել է 27 ուղեւոր, որոնցից 5-ը մահացել են: Տուժածներից 22-ը, այդ թվում՝ 4 երեխա, անմիջապես տեղափոխվել են Վլադիկավկազ քաղաքի տարբեր հիվանդանոցներ: Ավտոբուսում, ընդհանուր առմամբ, եղել է 52 ուղեւոր:


Ըստ նախնական տվյալների՝ վթարը տեղի է ունեցել ավտոբուսի վարորդի մեղքով: Դեպքի վայրում աշխատում են հրշեջները, բժիշկներն ու իրավապահները, որոնք  փորձում են պարզել վթարի պատճառները:


ՀՀ տրանսպորտի, կապի և տեղեկատվական տեխնոլոգիաների նախարարությունում գործում է թեժ գիծ՝ 59-01-02, 59-01-04, 59-01-05 հեռախոսահամարներով:
