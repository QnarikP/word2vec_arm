
ԱԻՆ-ը հայտնում է, որ նոյեմբերի 14-ին, ժամը 18.29-ին, ահազանգ է ստացվել, որ Արմավիրի մարզի Արմավիր-Երևան ավտոճանապարհին՝ Արշալույս գյուղի մոտակայքում, տեղի է ունեցել ՃՏՊ, կա տուժած. անհրաժեշտ է փրկարարների օգնությունը: Դեպքի վայր է մեկնել մեկ մարտական հաշվարկ: Պարզվել է, որ Արմավիր-Երևան ավտոճանապարհի 15-րդ կմ-ում, դեռևս չբացահայտված հանգամանքներում, «Տոյոտա Կորոլա» մակնիշի 35LT510 պ/հ ավտոմեքենան դուրս է եկել ավտոճանապարհի երթևեկելի մասից, բախվել ծառին և կողաշրջվել, ինչի հետևանքով վարորդ Հ. Կ.-ն (ծնվ. 1987թ.), ստանալով տարբեր մարմնական վնասվածքներ, տեղափոխվել է Մեծամոր քաղաքի ԲԿ: Բժիշկները տուժածի առողջական վիճակը գնահատել են բավարար: Դեպքի վայրում են գտնվել Էջմիածին քաղաքի «1-02» և «1-03» ծառայությունների աշխատակիցները:  
