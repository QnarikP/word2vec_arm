
Հոկտեմբերի 18-ին, ժամը 06.37-ին Արտակարգ իրավիճակների նախարարությունում տեղեկատվություն է ստացվել, որ Երևանի Գայի պողոտայում (Նոր Նորքի 3-րդ և 5-րդ զանգվածների միջնամասում) տեղի է ունեցել ՃՏՊ. ավտոմեքենան բախվել է սյանը, կան տուժածներ. անհրաժեշտ է փրկարարների օգնությունը:Դեպքի վայր է մեկնել մեկ մարտական հաշվարկ:Պարզվել է, որ «Օպել» մակնիշի 34 NZ 819 պ/հ ավտոմեքենան (վարորդ` Ա. Մ., ծնվ. 1991 թ.) բախվել է էլ.սյանը և կողաշրջվել:Մինչ հրշեջ-փրկարարների դեպքի վայր հասնելը` ուղևոր Ն. Մ.-ն (ծնվ. 1990 թ.) տեղափոխվել է Սբ. Գրիգոր Լուսավորիչ ԲԿ, որտեղ բժիշկները տուժածի առողջական վիճակը գնահատել են միջին ծանրության:Հրշեջ-փրկարարները հոսանքազրկել են ավտոմեքենան:
