
Երևանի «Փեթակ» առևտրի կենտրոնում հրդեհ է բռնկվել: Այս մասին panorama.am-ի տեղեկությունը հաստատեցին ՀՀ արտակարգ իրավիճակների նախարարությունից: Մինչդեռ համաձայն ԱԻՆ-ի կայքի՝ այսօր ահազանգ է ստացվել, որ «Փեթակի» մոտակայքում այրվում է «ՄԱԶ» մակնիշի բեռնատար ավտոմեքենա: Դեպքի վայր են մեկնել ԱԻ արձագանքման խումբը և երկու մարտական հաշվարկ:   «Հրդեհը մեկուսացվել և մարվել է: «ՄԱԶ» մակնիշի 68 ԼՍ 030 պետհամարանիշով ավտոմեքենայի թափքում այրվել է շինանյութ` գիպսաստվարաթուղթ, կախովի առաստաղ, ապակեբամբակ»,- քիչ անց հայտնեց ԱԻՆ-ը: 
