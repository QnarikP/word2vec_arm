
Իրանի Ահարա քաղաքից 26 կմ դեպի արևմուտք երկրաշարժ է տեղի ունեցել: Այն զգացվել է նաև Մեղրիում: Ինչպես տեղեկացրնում են ՀՀ արտակարգ իրավիճակների նախարարությունից, մարտի 4-ին` ժամը 01.26-ին, Իրանի Իսլամական Հանրապետության տարածքում` Ահար քաղաքից 26 կմ դեպի արևմուտք, տեղի է ունեցել 4.3 մագնիտուդով երկրաշարժ, որի ուժգնությունը էպիկենտրոնային գոտում կազմել է 5-6 բալ: Երկրաշարժի հիպոկենտրոնը գտնվում է 10 կմ խորության վրա: Էպիկենտրոնի աշխարհագրական կոորդինատներն են հյուսիսային լայնության 38,480 և արևելյան երկայնության 46.750:


Երկրաշարժը զգացվել է Մեղրիում` 3 բալ ուժգնությամբ:
