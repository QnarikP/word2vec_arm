
Մարտի 22-ին, ժամը 20.48-ին ահազանգ է ստացվել, որ Արարատի մարզի Այնթափ գյուղում տեղի է ունեցել ՃՏՊ. կա վառելիքի արտահոսք: Դեպքի վայր է մեկնել մեկ մարտական հաշվարկ:


Պարզվել է, որ ՃՏՊ-ն տեղի է ունեցել Այնթափ գյուղի Արտաշատյան խճուղու թիվ 12/15 հասցեին հարակից:


Չպարզված հանգամանքներում բախվել են «Մերսեդես» մակնիշի 33 ՏԼ 463  և «Լադա» մակնիշի 19 ՍՍ 683 պետհամարանիշերով ավտոմեքենաները, ինչի հետևանքով «Լադա» մակնիշի ավտոմեքենան կողաշրջվել է մոտակա առվակը:


Մինչ հրշեջ-փրկարարների կանչի վայր հասնելը՝ տուժածներ՝ 1980 թ. ծնված Զ. Պողոսյանին և 1980 թ. ծնված Ա. Վիրաբյանին տարբեր աստիճանի մարմնական վնասվածքներով հոսպիտալացրել են Էրեբունի բժշկական կենտրոն, իսկ Հ. Համբարձումյանը տեղում ստացել է առաջին բուժօգնություն:


Հրշեջ-փրկարարները կատարել են ճանապարհահատվածի լվացման աշխատանքներ:


Բժիշկները տուժածների առողջական վիճակը գնահատել են բավարար:
