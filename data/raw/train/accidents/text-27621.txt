
Ապրիլի 7-ին, ժամը 03.58-ին ԱԻՆ-ում տեղեկություն է ստացվել, որ Երևանի Մյասնիկյան պողոտայում տեղի է ունեցել ՃՏՊ, կա տուժած. անհրաժեշտ է փրկարարների օգնությունը:


Դեպքի վայր է մեկնել մեկ մարտական հաշվարկ:


Պարզվել է, որ «Օպել» մակնիշի 09 DD 505 պետհամարանիշով ավտոմեքենան դուրս է եկել ճանապարհի երթևեկելի հատվածից և շրջվել: Տուժած Տ. Ն.-ը ինքնուրույն դուրս է եկել ավտոմեքենայից և հոսպիտալացվել Մ. Հերացու անվան թիվ 1 համալսարանական հիվանդանոց:


Բժիշկները տուժածի առողջական վիճակը գնահատել են բավարար:


Հրշեջ-փրկարարները հոսանքազրկել են ավտոմեքենան:
