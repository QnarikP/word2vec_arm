
Օրերս ինքնասպանության փորձ է գրանցվել «Վանաձոր» քրեակատարողական հիմնարկում, որտեղ կալանավորը հենց խցում փորձել է ինքնասպանություն գործել: Այս մասին տեղեկացնում է ԱրմԻնֆոն:


Կալանավոր Արմեն Թամարյանը ընդունվել է կարանտինային բաժանմունք և հոկտեմբերի 31-ին խցի պատուհանի մետաղյա ճաղավանդակից սավանը և ծածկոցի կտորները որպես պարան օգտագործելով՝  փորձել է ինքնասպանություն գործել կախվելու միջոցով,  ինչը կանխվել է ՔԿՀ աշխատակիցների կողմից:


Կայքի տեղեկություններով, այդպիսով կալանավորը բողոքում  է իրեն առաջադրված մեղադրանքի դեմ՝  նախկինում 9  անգամ դատապարտված կալանավորը ներկայումս մեղադրվում է ՀՀ քրեական օրենսգրքի 137-րդ հոդվածով՝ սպանության, առողջությանը ծանր վնաս պատճառելու կամ գույք ոչնչացնելու սպառնալիքը:
