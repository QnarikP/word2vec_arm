
Ինչպես հաղորդում է ԱԻՆ-ը երեկ՝ սեպտեմբերի 11-ին, ժամը 22.23-ին ահազանգ է ստացվել, որ Մասիս - Արտաշատ ավտոճանա­պարհին տեղի է ունեցել ՃՏՊ, կան տուժածներ. անհրաժեշտ է փրկարարների օգնությունը: Դեպքի վայր է մեկնել մեկ մարտական հաշվարկ: Պարզվել է, որ դեռևս չբացահայտված հանգամանքներում Երևան-Երասխ ավտոճանապարհի 15-րդ կմ-ում ՝ Մարմարաշեն գյուղի մոտակայքում, «Կրայսլեր-300» մակնիշի 31LL434 պետհամարանիշի ավտոմեքենան բախվել է «ԲՄՎ-316» մակնիիշի 17LU036 պետհամարանիշի ավտոմեքենային, ինչի հետևանքով «Կրայսլեր-300» մակնիշի վարորդ 1990թ. ծնված Հ. Ջ.-ն ստացել է թեթև մարմնական վնասվածքներ և տեղափոխվել «Արտաշատի» ԲԿ: Բժիշկները տուժածի առողջական վիճակը գնահատել են բավարար: Հրշեջ-փրկարարները հոսանքա­զրկել են ավտոմեքենան և փակել գազի փականը:
