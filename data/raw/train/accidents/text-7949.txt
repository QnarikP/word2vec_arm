
Երեկ՝ փետրվարի 3-ին արտակարգ պատահար է տեղի ունեցել ԱԺ տարածքում: Ժամը 13.56-ին մի քաղաքացի, Բաղրամյան փողոցի հատվածից ԱԺ ճաղավանդակներից ներս անցնելով, մագլցել է ԱԺ տարածքում գտնվող ծառերից մեկի վրա` սպառնալով ինքնասպանություն գործել:


Ոստիկանությունից բացի՝ դեպքի վայր է ժամանել փրկարարական ուժերի վարչության հատուկ փրկարար ջոկատը, մեկ ավտոսանդուղք և ՃԿԿ ԱԻ արձագանքման խումբը: Փրկարարները ծառից անվնաս իջեցրել և ոստիկանության աշխատակիցներին են հանձնել  Նոր Խարբերդ գյուղի բնակիչ` 1985 թ. ծնված Արտյոմ Սարգսյանին: 


Ըստ 1in.am-ի չճշտված տեղեկությունների՝ Ա.  Սարգսյանը օրեր առաջ փորձել է ինքնասպան լինել նաև Շենգավիթի մետրոյի կայարանում, ինչը ևս կանխվել է քաղաքացիների և ոստիկանների միացյալ ջանքերով:



