
ՀՀ տրանսպորտի և կապի նախարարությունը տեղեկացնում է, որ հանրապետության որոշ շրջաններում՝ Թալինում, Գյումրիում, Արտաշավանում, Ապարանում և Կոտայքում ձյուն է տեղում:Դժվարանցանելի է Իջևան - Նոյեմբերյան ճանապարհահատվածը (ծանրաքաշ մեքենաների համար):Ավտոճանապարհների զգալի մասում տեղ - տեղ առկա է մերկասառույց: Բքի պատճառով փակ է Վայք - Ջերմուկ  ճանապարհահատվածը:Եղանակային դժվարություններից խուսափելու համար վարորդներին խորհուրդ է տրվում Թթու ջուր - Նավուր ճանապարհից 17:00 - ից մինչև 07:00 առանց խիստ անհրաժեշտության չօգտվել:Ավտոճանապարհներին իրականացվում են մշակման և մաքրման աշխատանքներ` անվտանգ երթևեկությունն ապահովելու նպատակով: Միջպետական և հանրապետական նշանակության ավտոճանապարհները բաց են: 
