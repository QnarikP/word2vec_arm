
Առաջիկա հինգ օրերին Հայաստանում կդիտվի անկայուն եղանակ։ Վաղը օրվա երկրորդ կեսից հանրապետության տրածքում գործելու է հերթական ցիկլոնը եւ երկրի ողջ տարածքում կլինեն տեղումներ։


Պետական հիդրոմետ ծառայության օդերևութաբանության կենտրոնի պետի տեղակալ Գագիկ Սուրենյանը լրագրողների հետ հանդիպանն այսօր հայտնել է, որ լեռնային շրջաններում տեղումները կլինեն ձյան տեսքով, նախալեռնային գոտիներում թաց ձյան եւ ձնախառն անձրեւի տեսքով, իսկ հովտային շրջաններում՝ անձրեւի տեսքով։ Կլինեն ամպրոպներ։ «Տեղումները կշարունակվեն մինչեւ մարտի 23-ը ներառյալ, իսկ ցերեկը կդիտվի տեղումների դադար։ Մարտի 24-ին հանրապետությունը կրկին կգտնվի ցիկլոնի  ազդեցության տակ, եւ հանրապետության զգալի մասում տեղումները կշարունակվեն։ Մարտի 25-ին տեղումներ կլինեն միայն Լոռիում, Տավուշում, Սյունիքում, իսկ 26-ին ողջ հանրապետության տարածքում կլինի առանց տեղումների եղանակ»,-տեղեկացրեց Գագիկ Սուրենյանը։


Մասնագետը նշել է նաեւ, որ առաջիկա հինգ օրերին ցրտահարության վտանգ չկա։
