
ԱԻՆ-ը տեղեկացնում է, որ մարտի 31-ի ժամը 15.45-ի դրությամբ ՀՀ տարածքում կան փակ և դժվարանցանելի Սոտք-Քարվաճառ,  Բերդ-Ճամբարակ, Սևան-Մարտունի ավտոճանապարհները: Հանրապետության տարածքում տեղ-տեղ առկա է բուք, մառախուղ և ցածր տեսանելիություն: Վարորդներին խորհուրդ է տրվում վերը նշված ավտոճանապարհներով երթևեկել միայն խիստ անհրաժեշտության դեպքում` ձմեռային անվադողերով: Վրաստանի ՆԳՆ ԱԻ դեպարտամենտից ստացված տեղեկատվության համաձայն` Ստեփանծմինդա-Լարս ավտոճանապարհը բաց է մինչև 30 նստատեղ ունեցող տրանսպորտային միջոցների համար՝ անվաշղթաների կիրառման դեպքում: 
