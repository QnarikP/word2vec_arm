
Գալիք ապրիլ, մայիս և հունիս ամիսները տեղումնառատ կլինեն, ինչը դրական ազդեցություն կունենա գյուղատնտեսության վրա, այսօր լրագրողների հետ հանդիպմանն ասել է օդերևութաբանության կենտրոնի պետի տեղակալ Գագիկ Սուրենյանը:


 Նա տեղեկացրել է, որ այսօրվանից սկսած՝ Միջերկրական ծովի շրջաններից մոտեցող ցիկլոնները մարտի 30-ին հանրապետության ողջ տարածքում ինտենսիվ հորդառատ տեղումների պատճառ կդառնան, լեռնային շրջաններում՝ Տավուշ, Լոռի, Սյունիք՝ ձյան տեսքով, իսկ Արարատյան դաշտում՝ անձրևի տեսքով:


Ըստ օդերեւութաբանների կանխատեսման՝ այդ օրը օդի ջերմաստիճանը կտրուկ կնվազի ընդհանուր առմամբ 5-ից 7 աստիճանով , իսկ Տավուշում, Սյունիքում, Լոռիում  15-17 աստիճանով ջերմաստիճանի անկում կլինի:


 Գագիկ Սուրենյանը  նշեց, որ ջերմաստիճանի նվազմումը Արարատյան դաշտում առաջիկա հինգ օրերին ցրտահարության պատճառ չի դառնա:
