
Տրանսպորտի և կապի նախարարությունը տեղեկացնում է, որ հունվարի 25-ին՝ ժամը 17:30-ի դրությամբ,  Աշոցքում, Մարտունիում, Վարդենիսում, Եղեգնաձորում, Սիսիանում, Գորիսում, Կապանում, Մեղրիում տեղում է ձյուն: Բքի և անբավարար տեսանելիության պատճառով փակ են  Վարդենյաց լեռնանցքը և Բերդ- Ճամբարակ ճանապարհահատվածը: Բքի և ցածր տեսանելիության պատճառով դժվարանցանելի է Աշոցք-Բավրա ճանապարհահատվածը: Գորիսի և Մեղրու ավտոճանապարհներին մառախուղ է, Վարդենիսի տարածաշրջանում` քամի: Միջպետական և հանրապետական նշանակության մյուս  ավտոճանապարհները բաց են: Վթարներից, պատահարներից, խցանումներից և արտակարգ իրավիճակներից խուսափելու նպատակով տրանսպորտի և կապի նախարարությունը վարորդներին հորդորում է երթևեկել բացառապես ձմեռային անվադողերով:
