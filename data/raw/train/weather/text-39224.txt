
ՀՀ տրանսպորտի և կապի նախարարությունը տեղեկացնում է, որ դեկտեմբերի 24-ին՝ ժամը 12:00-ի դրությամբ, Երևան-Վանաձոր ավտոճանապարհի Ապարան-Ալագյազ հատվածում, ինչպես նաև Արթիկի տարածաշրջանի ավտոճանապարհներին սկսվել է գետնաբուք (մրրիկ):


Տեսանելիությունը սահմանափակ է:


ՀՀ տարածքային կառավարման և արտակարգ իրավիճակների նախարարությունը իր հերթին տեղեկացնում է, որ դեկտեմբերի 24-ի ժամը 12.00-ի դրությամբ ՀՀ տարածքում բոլոր ավտոճանապարհները հիմնականում անցանելի են:


Դժվարանցանելի են Զանգեր կոչվող տարածքը և Վարդենյաց լեռնանցքը:


Ձնաբքի հետևանքով փակ է Սոթք-Քարվաճառ ավտոճանապարհը:


Անվտանգ երթևեկությունն ապահովելու նպատակով ճանապարհաշինարարների կողմից ավտոճանապարհներին կատարվում են աղով և ավազով մշակման աշխատանքներ:


ՀՀ ԱԻ նախարարությունը խորհուրդ է տալիս երթևեկել ձմեռային անվադողերով, իսկ նշված վայրերում երթևեկել միայն խիստ անհրաժեշտության դեպքում:


Վրաստանի ՆԳՆ ԱԻ դեպարտամենտից ստացված տեղեկատվության համաձայն` Ստեփանծմինդա-Լարսի ավտոճանապարհը բաց է բոլոր տեսակի տրանսպորտային միջոցների համար` անվաշղթաների կիրառման դեպքում:  
