
Մարտի 17-ին՝ ժամը  09:30–ի  դրությամբ, Ապարանի,  Աշոցքի, Հրազդանի, Սևանի, Դիլիջանի,  Գավառի, Ճամբարակի, Մարտունու, Վայքի, Ջերմուկի, Սիսիանի, Գորիսի, Մեղրիի տարածաշրջաններում  տեղում է ձյուն: Ինչպես ԱրմԻնֆո գործակալությանը հաղորդեցին ՀՀ  տրանսպորտի և կապի նախարարության  լրատվական  ծառայությունից, Սարավանի, Վարդենյաց (Սելիմի) և Մեղրու լեռնանցքներում ուժեղ  քամի է: Անվտանգ երթևեկությունն ապահովելու նպատակով ավտոճանապարհներին կատարվում են  աղով, ավազով մշակման  և մաքրման աշխատանքներ: Միջպետական և հանրապետական նշանակության ավտոճանապարհները բաց են:
