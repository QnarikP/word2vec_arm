
Լեւոն Արոնյանը նվաճեց ԱՄՆ-ի Սենթ Լուիս քաղաքում ավարտված Sinquefield Cup շախմատային սուպերմրցաշարի հաղթողի տիտղոսը:


Սեպտեմբերի 1-ին անցկացվող վերջին՝ 9-րդ տուրում Հայաստանի հավաքականի առաջատարը սեւերով 31-րդ քայլում ոչ ոքի խաղաց բուլղարացի Վեսելին Տոպալովի հետ եւ, վաստակելով 6 միավոր, անհասանելի դարձավ մրցակիցների համար: 2-5-րդ տեղերը բաժանեցին 4 շախմատիստներ, այդ թվում՝ աշխարհի չեմպիոն Մագնուս Կարլսենը, որը եւս մեկ միավոր զիջեց հայ գրոսմայստերին:


Մրցաշարում Լեւոն Արոնյանը չկրեց պարտություն՝ 9 տուրերում տանելով 3 հաղթանակ ու 6 պարտիա ավարտելով ոչ ոքի: Նա սեւերով հաղթեց Ուեսլի Սոյին եւ Հիկարու Նակամուրային եւ սպիտակներով առավելության հասավ Ֆաբիանո Կարուանայի նկատմամբ: 


Երրորդ անգամ անցկացվող Sinquefield Cup-ի հաղթողի տիտղոսն այս տարի չկարողացավ պաշտպանել ԱՄՆ-ը ներկայացնող իտալացի Ֆաբիանո Կարուանան:


Հիշեցնենք, որ հայկական շախմատի առաջատարը վաղուց չէր նվաճել տիտղոս, իսկ վերջին շրջանում շախմատի միջազգային ֆեդերացիայի (ՖԻԴԵ) դասակարգման աղյուսակում դուրս էր մնացել նաեւ լավագույն տասնյակից՝ հայտնվելով 11-րդ տեղում:


Sinquefield Cup-2015, 9-րդ տուր


Վեսելին Տոպալով (Բուլղարիա) - Լեւոն Արոնյան (Հայաստան)՝ 0.5:0.5


Վիշվանաթան Անանդ (Հնդկաստան) - Մագնուս Կարլսեն (Նորվեգիա)՝ 0.5:0.5


Հիկարու Նակամուրա (ԱՄՆ) - Ալեքսանդր Գրիշչուկ (Ռուսաստան)` 1:0


Ֆաբիանո Կարուանա (ԱՄՆ) - Ուեսլի Սո (ԱՄՆ)՝ 0.5:0.5


Մաքսիմ Վաշյե-Լագրավ (Ֆրանսիա) - Անիշ Գիրի (Հոլանդիա)՝ 0.5:0.5


Մրցաշարային աղյուսակ


1. Լեւոն Արոնյան - 6 միավոր


2. Մագնուս Կարլսեն - 5


3. Հիկարու Նակամուրա - 5


4. Անիշ Գիրի - 5


5. Մաքսիմ Վաշյե-Լագրավ - 5


6. Ալեքսանդր Գրիշչուկ - 4.5


7. Վեսելին Տոպալով - 4.5


8. Վիշվանաթան Անանդ - 3.5


9. Ֆաբիանո Կարուանա - 3.5


10. Ուեսլի Սո - 3
