
Ռուս գործարար Ալիշեր Ուսմանովը հայտարարել է, որ «Արսենալում» ներդրել է 150 միլիոն ֆունտ։ Գործարարը նաև պատմել է, որ մեկ այլ ռուս գործարար՝ Ռոման Աբրամովիչը, ավելի քան մեկ միլիարդ ֆունտ է ներդրել «Չելսիում»։


- Հիմա «Չելսին» շատ ավելի արժե՝ 2,5-3 միլիարդ ֆունտ, իսկ Աբրամովիչը մոտավորապես ներդրել է 1-1,5 միլիարդ,- Ուսմանովին է մեջբերում Forbes-ը։- Նա արդեն կարող է շատ գումար վաստակել` ավելացնելով իր ներդրումները։ Ինչու վաճառեցի «Արսենա՞լը»։ Պատային վիճակ էր ստեղծվել։ Փոքր բաժնետերերը՝ պաշտպանվելով մերթ այս, մերթ այն բաժնետիրոջից, իրենց բաժնետոմսերը վաճառեցին Ստեն Կրոենկեին։ Երկար բանակցեցինք, ցանկանում էինք նրանից գնել 67%-անոց փաթեթը, բայց հետո հասկացանք, որ նա չի ուզում վաճառել։ Այդ ժամանակ որոշեցինք վաճառել։ Այդպիսի գործավարության, այդպիսի ղեկավարության պայմաններում անհնար էր մնալ։ Նա փաստորեն ինձ առաջարկեց այն գինը, որը ես էի առաջարկել նրան։ Բիզնես-էթիկայի տեսակետից ճիշտ չէր լինի նրան չպատասխանել, ու ես վաճառեցի,- ասել է Ուսմանովը:
