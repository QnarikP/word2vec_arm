
Մարտի 13-ին, Ռուսաստանի Խանտի-Մանսիյսկ քաղաքում մեկնարկել է շախմատի Հավակնորդների մրցաշարը, որին մասնակցում են Լևոն Արոնյանը (2830), Վլադիմիր Կրամնիկը (Ռուսաստան, 2787), Վեսելին Տոպալովը (Բուլղարիա, 2785), Վիշի Անանդը (Հնդկաստան, 2770), Սերգեյ Կարյակինը (Ռուսաստան, 2766), Պյոտր Սվիդլերը (Ռուսաստան, 2758), Շահրիյար Մամեդյարովը (Ադրբեջան, 2757) և Դմիտրի Անդրեյկինը (Ռուսաստան, 2709)։


Այսօր տեղի կունենան մրցաշարի 11-րդ տուրի հանդիպումները։ Մրցաշարի 2-րդ տեղում ընթացող Լևոն Արոնյանը (5,5 միավոր) սև խաղաքարերով մրցելու է իրենից կես քայլով հետ մնացող Պետեր Սվիդլերի հետ: Առաջին խաղում մեր գրոսմայստերը հաղթանակ է տարել ռուսաստանից շախմատիստի նկատմամբ:


Տուրի մյուս խաղերում առաջատար Վիշվանաթան Անանդը (6,5 միավոր) մրցելու է Վլադիմիր Կրամնիկի հետ, Դմիտրի Անդրեյկինն ուժերն է չափելու Շահրիար Մամեդյարովի, իսկ Վեսելին Թոփալովը՝ Սերգեյ Կարյակինի հետ: Մրցաշարային աղյուսակն ունի հետևյալ տեսքը.


1. Անանդ 6,5   2. Արոնյան 5,5  3-5 Կարյակին 5, Մամեդյարով 5, Սվիդլեր 5  6. Կրամնիկ 4,5  7. Անդրեյկին 4,5  8. Տոպալով 4



