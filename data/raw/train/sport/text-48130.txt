
Մոնրեալում ավարտվել է «Մասթերս-1000» կարգի թենիսի մրցաշարը: Եզրափակչում Էնդի Մարեյը 6:4, 4:6, 6:3 հաշվով պարտության է մատնել աշխարհի առաջին թենիսիստ Նովակ Ջոկովիչին և նվաճել է չեմպիոնական տիտղոսը: Հանդիպումը շարունակվել է 3 ժամ:


Բրիտանացին իրացրել է 19 հանարավոր բրեյքերից 4-ը, իսկ սերբը 14-ից` 3-ը:


Սա 2013 թվականի Ուիմբլդոնի խաղարկությունից հետա Մարեյի առաջին հաղթանակն էր Ջոկովիչի նկատմամբ: Այս ընթացքում նրանք 9 խաղ են անցկացրել:


«Մասթերս-1000» կարգի մրցաշարերում խափանվեց Ջոկովիչի 30 անընդմեջ հաղթանակների շարքը:



