
Շախմատի աշխարհի թիմային առաջնության ֆավորիտները ոչ-ոքի խաղացին առաջին տուրում. Ռուսաստան-Հայաստան՝ 2-2:


Առաջինն իր պարտիան ավարտեց Գաբրիել Սարգսյանը, ով միավորը կիսեց Իան Նեպոմնյաշչիի հետ: Սարգսյանը խաղում էր սպիտակ խաղաքարերով, իսկ պարտիան ավարտվեց 41-րդ քայլին: Առաջին խաղատախտակի վրա ծավալվեց բավական հետարքրիր պայքար, որտեղ Լևոն Արոնյանը սև քարերով 49-րդ քայլին ոչ-ոքի խաղաց Վլադիմիր Կրամնիկի հետ:


Հավաքականի երկրորդ շախմատիստ Սերգեյ Մովսիսյանը մրցում էր իր անվանակից Սերգեյ Կարյակինի հետ և նույնպես առավելության չհասավ: Պարտիան ավարտվեց 40-րդ քայլին ոչ-ոքի հաշվով:


Վլադիմիր Հակոբյանը կրկին կիսեց միավորը, սակայն պարտիան շատ գեղեցիկ էր և ավարտվեց 87-րդ քայլին:


Երկրորդ տուրում, որը կկայանա նոյեմբերի 27-ին, Հայաստանի հավաքականը կմրցի Եգիպտոսի թիմի հետ: Շախմատի Հայաստանի տղամարդկանց հավաքականը աշխարհի առաջնության գործող չեմպիոնն է: Այս մասին գրում «Արմենպրեսը»:
