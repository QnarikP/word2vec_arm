
Յուրաքանչյուր ամսվա առաջին օրը ՖԻԴԵ-ն թարմացնում է 100 լավագույն շախմատիստների վարկանիշային տվյալները: Առաջին հորիզոնականում աշխարհի չեմպիոնն է՝ Մագնուս Կարլսենը (2850), նրան հաջորդում են Վեսելին Տոպալովը(2803) եւ Վիշվանաթան Անանդը (2803):


Հայաստանի հավաքականի առաջատար Լեւոն Արոնյանը(2781) անցած ամսվա ընթացքում 9  պարտիա է խաղացել: Նրա վարկանիշը նվազել է 9 կետով, սակայն նա մնացել է 7-րդ հորիզոնականում:


100 լավագույն շախմատիստների ցանկում կա Հայաստանի եւս երկու ներկայացուցիչ. Գաբրիել Սարգսյանը (2689) այժմ 10 տեղով բարձրացել է եւ 52-րդն է, Սերգեյ Մովսեսյանը(2658) 12 հորիզոնակով բարձրացել է եւ այժմ 76-րդ տեղում է: 
