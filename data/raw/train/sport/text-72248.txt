
Իսպանիայի հավաքականի ու «Բարսելոնայի» նախկին հարձակվող Դավիդ Վիլյան հայտարարել է ամերիկյան «Նյու Յորք Սիթիից» հեռանալու մասին: 36-ամյա ֆուտբոլիստի գործող պայմանագիրն ավարտվում է այս տարվա դեկտեմբերի 31-ին:


«Այստեղ ստացա հրաշալի փորձ, որը միշտ կմնա իմ սրտում»,- ասել է Վիլյան, փոխանցում է ESPN-ը:


Դավիդ Վիլյան 2014-ին Մադրիդի «Աթլետիկոյից» էր տեղափոխվել «Նյու Յորք Սիթի», որի կազմում անցկացրել է 124 հանդիպում եւ խփել 80 գոլ: 2016-ին նա ճանաչվել էր MLS-ի լավագույն ֆուտբոլիստ: Ամերիկյան մամուլի համաձայն՝ Վիլյան կարող է կարիերան շարունակել Ճապոնիայում:
