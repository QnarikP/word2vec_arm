
ՖԻՖԱ-ի նախագահ Յոզեֆ Բլատերը կարող է շարունակել աշխատել զբաղեցրած պաշտոնում: Շվեյցարական Schweiz am Sonntag-ը գրում է, որ կազմակերպության նախագահի պաշտոնից հրաժարական ներկայացնելուց հետո Բլատերն արժանացել է ասիական և աֆրիկյան ֆեդերացիաների աջակցությանը, որոնք խնդրել են նրան վերանայել որոշումը:


Հունվար-մայիս ամիսներին Բլատերի խորհրդականի պաշտոնը զբաղեցրած Կլաուս Շտոլկերը չի բացառում, որ ՖԻՖԱ-ի ներկայիս նախագահը կշարունակի աշխատել զբաղեցրած պաշտոնում, չնայած հունիսի 2-ին հրաժարականի մասին նրա հայտարարությանը:


«Դժվար է ևս մեկ այնպիսի մարդ գտնել, ով Բլատերի նման ազդեցիկ կլինի: Նա կառուցել է այդ կազմակերպությունը, այն հաջողությունների հասցրել: Բլատերը մնալու հնարավորություն ունի: Այժմ կարևոր է, թե ինչպես նա կդրսևորի իրեն առաջիկա ամիսներին»,- նշել է Շտոլկերը:
