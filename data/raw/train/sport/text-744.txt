
Ինչպես հայտնի է, Էջմիածնի  Սամաղար գյուղի 17–ամյա  ծանրամարտիկ Անդրանիկ  Կարապետյանը Սլովակիայի Կոշիցե քաղաքում անցկացված աշխարհի պատանեկան առաջնությունում  սահմանեց համաշխարհային երկու ռեկորդ և երկամարտի  331 կգ (155 + 176) արդյունքով գրավեց առաջին տեղն ու պարգևատրվեց  հաղթողի ոսկե մեդալով: Անդրանիկը ամբողջ 27 կգ-ով առաջ անցավ  երկրորդ տեղը գրաված մրցակցից:Հայաստանի պատվիրակության ղեկավար, վաստակավոր մարզիչ Փաշիկ Ալավերդյանը ասել է, որ մարզապալատի  հաղորդավար - մրցավարը  շնորհավորեց  ե′ւ հաղթանակած հայ պատանուն , ե′ւ նրա հայրենիք Հայաստանին` անկախության 21-րդ տարեդարձի առթիվ:Հիշեցնենք, որ ընդամենը 15 օր առաջ, Անդրանիկ Կարապետյանը  կրկին համաշխարհային երկու ռեկորդ սահմանեց  և Եվրոպայի չեմպիոն հռչակվեց Բուխարեստում:Փաշիկ Ալավերդյանը հաջողությունը  կապեց այն բանի հետ «որ  չեմպիոնը  ե′ւ Եվրոպայի , ե′ւ աշխարհի առաջնություններում  քաշ չգցեց, տեղափոխվեց ավելի բարձր` 77 կգ քաշային կարգ և իր  համար  նույնիսկ անսովոր «միջավայրում» գերազանց արդյունքներ ցույց տվեց, տեղեկացնում է ՀԱՕԿ-ի լրատվության բաժինը:
