
Ռուսական «Матч ТВ» հեռուստաընկերության մեկնաբան Գեորգի Չերդանցևը խոսել է «Արսենալ»-ից Հենրիխ Մխիթարյանի հնարավոր հեռանալու մասին: 


«Դա չի կարելի լրջությամբ քննարկել, այս ամենը տրանսֆերային շշուկներ են: Դա կարող է ԶԼՄ-ի խաղը լինել, ինչ-որ գործակալական հարցեր: 


Հենրիխը եվրոպական բարձրակարգ ֆուտբոլիստ է, Եվրոպայում նա վաղուց է իրեն դրսևորել և «Արսենալ»-ում հայտնվել է որպես արտակարգ խաղացող: 


Մխիթարյանը պահանջված է իր ակումբում, ինձ թվում է՝ ոչ մի լրացուցիչ ապացույց նրա մակարդակում պետք չէ», - ասել է մեկնաբանը:  
