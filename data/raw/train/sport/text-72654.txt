
Ավելի վաղ տեղեկացրել էինք, որ Ժոզե Մոուրինյոն հեռացվել է «Մանչեսթեր Յունայթեդ»-ի գլխավոր մարզչի պաշտոնից: Չնայած նրան, որ ակումբը դեռ պաշտոնապես չի հայտնել, թե ով է փոխարինելու պորտուգալացի մասնագետին, այնուամենայնիվ, բրիտանական մի շարք լրատվամիջոցներ արդեն գիտեն թիմի գլխավոր մարզչի ժամանակավոր պաշտոնակատարի անունը:


Ինչպես հավաստիացնում է Sky Sports-ը, թիմի գլխավոր մարզչի ժամանակավոր պաշտոնակատարի պարտականությունները կկատարի Մայքլ Կերիկը, ով մանչեսթերյան գրանդը կգլխավորի մինչև ընթացիկ մրցաշրջանի ավարտը:


Հիշեցնենք, որ 37-ամյա մասնագետը նախորդ ամռանն էր ավարտել ֆուտբոլիստի կարիերան և աշխատանքի էր անցել «կարմիր սատանաներ»-ի մարզչական շտաբում:
