
Մադրիդի «Ատլետիկոն» թիմի գլխավոր մարզիչ Դիեգո Սիմեոնեի հետ փոխհամաձայնության է եկել գործող պայմանագիրը երկարաձգելու հարցում:


Marca-ի համաձայն՝ նոր պայմանագրով արգենտինացի մասնագետն ամենաբարձր վարձատրվողը կլինի իսպանական ակումբում: Սիմեոնեն կստանա ավելի շատ, քան աշխարհի չեմպիոն Ֆրանսիայի հավաքականի հարձակվող Անտուան Գրիզմանը, որի տարեկան աշխատավարձը մոտ 20 միլիոն եվրո է:


48-ամյա Սիմեոնեն 2014 թվականից է գլխավորում «Ատլետիկոն», որի հետ նրա գործող պայմանագիրը նախատեսված է մինչեւ 2020 թվականի ամառը: Նրա գլխավորությամբ մադրիդյան ակումբը դարձել է Իսպանիայի չեմպիոն, գավաթակիր ու սուպերգավաթակիր, հաղթել է Եվրոպայի լիգայում ու 2 անգամ դուրս եկել Չեմպիոնների լիգայի եզրափակիչ:
