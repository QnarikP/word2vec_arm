
Իսպանիայի առաջնության 13-րդ տուրի՝ կենտրոնական խաղում «Ատլետիկո»-ն սեփական հարկի ներքո ընդունել էր առաջատար «Բարսելոնա»-ին: Հանդիպումն ավարտվեց ոչ-ոքի 1:1 հաշվով:


Մինչև 77-րդ րոպեն հաշիվը դեռ չէր բացվել և նույնիսկ թիմերը դարպասին ուղիղ հարված չէին կատարել: Անկյունայինից կատարած փոխանցումից հետո տանտերերին հաշվի մեջ առաջ մղեց Դիեգո Կոստան: Խաղավերջում կատալոնացիներին պարտությունից փրկեց փոխարինման դուրս եկած Ուսման Դեմբելեն:


Այսպիսով, «Բարսելոնա»-ն 25 միավորով շարունակում է գլխավորել մրցաշարային աղյուսակն, իսկ «Ատլետիկո»-ն վերջինիս զիջում է 1 միավորով և զբաղեցնում 2-րդ տեղը:





«Ատլետիկո» - «Բարսելոնա»՝ 1:1
