
Միլանի «Ինտերի» գլխավոր մարզիչ Լուչանո Սպալետին հայտարարել է, որ VAR համակարգը այլևս կասկածի տեղիք չի տալիս: Բանն այն է, որ Սերիա «A»-ն ներկայացնող մրցավարների և մարզիչների միջև տեղի է ունեցել հանդիպում, որի ընթացքում քննարկվել է VAR համակարգի դրական և բացասական կողմերը: Հանդիպումից հետո Սպալետին հայտարարել է:





- Սա շատ կարևոր հանդիպում էր հետագա համագործակցության համար: Մենք խոսել ենք ձեռքով խաղի, դարպասի գրավումների և խաղից դուրս վիճակների մասին: Արդյուքնում կարելի է ասել, որ համակարգը արդարացնում է իրեն և ոչ մի կասկածի տեղիք չի տալիս: Հիմա քննարկվում է այն մրցաշարերի հարցը, որտեղ համակարգը չի գործում, կարծես այնտեղ ինչ-որ մի բան պակասում է: Իսկ երբ գործում է VAR համակարգը թե մարզիչները, թե ֆուտբոլիստները իրենց ավելի վստահ են զգում և հավատացած են, որ ոչ մի սխալ որոշում չի կարող ազդել խաղի արդյունքի վրա: Անգամ այն փաստը, որ չի կարելի մրցավարին հուշել դրվագի կրկնությունը դիտելու հարցում, նույնիսկ դա է իրեն արդարացնում: Իրոք, եթե ամեն պահի որևէ թիմ պահանջի մրցավարին կրկնապատկերը դիտել, ապա շատ դադարներ կլինեն խաղում և դա կխանգարի խաղի ընթացքին: Իսկ այսպես մրցավարը գտնվում է կապի մեջ VAR-սենյակի հետ և իրեն կտեղեկացնեն, եթե ինչ-որ բան այն չլինի,- ասել է Սպալետին:



