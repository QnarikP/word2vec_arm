
Ռիոյի Օլիմպիական խաղերի ծանրամարտի կանանց մրցաշարում հանդես եկավ Հայաստանի ներկայացուցիչ Նազիկ Ավդալյանը: 69կգ քաշայինների պոկում վարժությունում Եվրոպայի այս տարվա չեմպիոնը ցույց տվեց 107 կգ արդյունք, իսկ հրում վարժությունում բարձրացրեց 135 կգ: Երկամարտի 242 կգ արդյունքով Նազիկ Ավդալյանը գրավեց 5-րդ տեղը:


Չեմպիոնի տիտղոսը նվաճեց չինացի Յանմեյ Սյանը, որը երկամարտում հավաքեց 261 կգ՝ 116+145:


Արծաթե մեդալակիր դարձավ ղազախ Ժազիրա Ժապարկուլը՝ 259 կգ (115+144):  Բրոնզե մեդալակիր դարձավ Եգիպտոսի ներկայացուցիչ Սառա Ահմեդը՝ 255 կգ (112+143):


Չորրորդ տեղը գրաված կոլումբացի Սոլիս Արբոլեդայի արդյունքն է 253 կգ (110+143):


Նազիկ Ավդալյան, ծանրամարտ, 69 կգ քաշային կարգ


Ծնվել է 1986 թվականի հոկտեմբերի 31-ին, Գյումրիում։


2007, 2009 թվականների Եվրոպայի փոխչեմպիոն է, 2008 թ․Եվրոպայի չեմպիոն, 2009 թ․աշխարհի չեմպիոն, 2016 թ․Եվրոպայի չեմպիոն։ Մեկ անգամ ճանաչվել է Հայաստանի լավագույն մարզիկ (2009):


Ամուսնացած է, ունի որդի։


Անձնական մարզիչն է ծանրամարտի կանանց Հայաստանի հավաքականի գլխավոր մարզիչ Արտաշես Ներսիսյանը։
