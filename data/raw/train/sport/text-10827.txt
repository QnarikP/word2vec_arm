
Լոնդոնում շախմատի աշխարհի չեմպիոնի հավակնորդների մրցաշարի 4-րդ տուրից հետո մրցաշարային աղյուսակում երկիշխանություն հաստատվեց:


Լեւոն Արոնյանը սպիտակներով ընդունել էր Պյոտր Սվիդլերին: Պարտիան արագ ավարտվեց ոչ-ոքի: Ոչ-ոքի ավարտվեցին նաեւ Ռաջաբով – Կրամնիկ, եւ Գելֆանդ – Իվանչուկ պարտիաները:


Միակ արդյունավետ պարտիան գրանցվեց Կառլսեն –Գրիշչում մրցամարտում: Արդեն ծանոթ ձեռագիր էր. հավասար դիրք, ոչ-ոքիի հեռանկարներ, ընդամենը մեկ սխալ, եւ Կառլսենը պարզապես բզկտեց Գրիշչուկին:


Այս հաղթանակից հետո Կառլսենը միավորներով հավասարվեց Լեւոն Արոնյանին եւ սա ավելի է հետաքրքրացնում մրցաշարը: Չնայած, իհարկե, դեռ ամեն ինչ առջեւում է:


Մրցաշարային աղյւսակը 4-րդ տուրից հետո


1-2. Արոնյան` 3


1-2. Կարլսեն` 3


3. Սվիդլեր` 2.5


4-5. Ռաջաբով` 2


4-5. Կրամնիկ` 2


6. Գրիշչուկ` 1.5


7-8. Գելֆանդ` 1


7-8. Իվանչուկ` 1


Այսօր մրցաշարի 5-րդ տուրն է: Այն ունի կենտրոնական պարտիա՝ Կրամնիկ – Արոնյան: Հետաքրքիր մրցավեճ է սպասվում նաեւ Իվանչուկ – Կառլսեն պարտիայում: Մյուս երկու զույգերը՝ Սվիդլեր – Գելֆանդ, Գրիշչուկ – Ռաջաբով:
