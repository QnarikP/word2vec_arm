
Գերմանիայի Բադեն-Բադեն քաղաքում փետրվարի 2-ին մեկնարկեց շրջանաձև ձևաչափով անցկացվող շախմատային խոշոր մրցաշարը: Յոթ տուրից բաղկացած մրցաշարին մասնակցում են Լևոն Արոնյանը, Մագնուս Կարլսենը, Վիշվանաթան Անանդը, Ֆաբիանո Կարուանան, Մայքլ Ադամսը, Էթիեն Բաքրոն, Արկադի Նայդիչը և Դավիթ Բարամիձեն:


Մեկնարկային տուրում շախմատի Հայաստանի հավաքականի առաջատար Լևոն Արոնյանի մրցակիցն աշխարհի չեմպիոն Մագնուս Կարլսենն էր: Արոնյանը խաղում էր սպիտակներով, պարտիան տևեց ավելի քան հինգ ժամ և ավարտվեց 64-րդ քայլում, գրանցվեց ոչ-ոքի արդյունք: Տուրի մյուս պարտիաներում ևս հաղթողներ չեն եղել:


Բադեն-Բադեն, առաջին տուր


Արոնյան - Կարլսեն` 0.5-0.5 Կարուանա - Անանդ` 0.5-0.5 Ադամս - Նայդիչ` 0.5-0.5


Բաքրո - Բարամիձե` 0.5-0.5
