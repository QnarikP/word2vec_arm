
Աշխարհի առաջին թենիսիստ Նովակ Ջոկովիչը հանցագործության մեջ է մեղադրել Դևիսի Գավաթի խաղարկության շրջանակում կայանալիք Սերբիա – Խորվաթիա դիմակայության կազմակերպիչներին:


Ինչպես հայտնում է dpa-international.com-ը, Ջոկովիչի կասկածի առարկա է դարձել այն փաստը, որ Կրալևո քաղաքում կայանալիք հակամարտությանն ականատես լինելու համար հարյուրավոր երկրպագուներ ամբողջ գիշեր հերթ են կանգնել տոմսարկղերի մոտ, իսկ 3000 հանդիսական տեղավորող մարզադաշտի համար վաճառվել է միայն 50 տոմս: Տոմսերի վաճառք չի կատարվել նաև ինտերնետով:


«Անկնհայտ է, որ ինչ-որ մեկը հանցագործություն է կատարել, և նա անպայման պետք է պատժի ենթարկվի: Ես հիասթաված եմ. տոմսերը չեն կարող 13 րոպեում անհետանալ: Արդյունքում բոլոր տոմսերը վաճառվել են, չնայած վաճառքը չի էլ սկսվել: Ինձ դա շատ է տխրեցրել, որովհետև մենք Կրալևոն ընտրել էինք, որպեսզի թենիսը մատուցեինք ժողովրդին»,- հայտարարել է Ջոկովիչը:


Միաժամանակ, նշվում է, որ ոստիկանությունը սկսել է այդ գործով հետաննքություն անցկացնել և արդեն հարցաքննել է խաղի կազմակերպիչներից մեկին:


Նշենք, որ Դևիսի Գավաթի 1/8 եզրափակչի Սերբիա – Խորվաթիա դիմակայությունը կմեկնարկի մարտի 6-ին:
