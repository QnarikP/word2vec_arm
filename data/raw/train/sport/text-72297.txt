
Իտալիայի հավաքականի գլխավոր մարզիչ Ռոբերտո Մանչինին խոսել է Եվրո-2020-ի ընտրական փուլի վիճակահանության մասին։ Հիշեցնենք, որ Հայաստանի և Իտալիայի հավաքականներն ընդգրկված են J խմբում։ Այդ խմբում են ընդգրկված նաև Բոսնիայի, Ֆինլանդիայի, Հունաստանի և Լիխտենշտեյնի հավաքականները։


«Լավ վիճակահանություն է։ Մենք չէինք ցանկանում Գերմանիայի հետ խաղալ։ Նրանցից բացի երկրորդ զամբյուղից յուրաքանչյուր թիմի դեմ պատրաստ էինք խաղալ։ ԱԱ-2018-ը բաց թողնելուց հետո մենք պետք է վերականգնվեինք։


Մենք հաղթահարել ենք ծանր շրջանը և դա նման է երկրորդ ծննդյան։ Մենք շատ տաղանդավոր ֆուտբոլիստներ ունենք և կարող ենք լավ խաղալ։


Մինչև մարտ մեզ մոտ հանգիստ և ես հուսով եմ, որ տղաները կպահպանեն լավ մարզավիճակը։ Մենք նաև կհետևենք երիտասարդ ֆուտբոլիստներին և նրանց խաղալու շանս կտանք» – հայտարարել է Մանչինին։
