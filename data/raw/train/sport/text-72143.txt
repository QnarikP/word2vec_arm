
Խաբիբ Նուրմագոմեդովի գործակալ Ալի Աբդել-Ազիզը ասել է, որ շուտով կարող են բանակցություններ սկսել բռնցքամարտի նախկին աշխարհի չեմպիոն Ֆլոյդ Մեյվեզերի հետ:


«Խաբիբը հարգում է UFC-ի կանոնները և Դանա Ուայթին և կպահպանի բոլորը կետերը մինչև պայմանագրի ժամկետի ավարտը: Դրանից հետո մենք կսկսենք բանակցությունները Ֆլոյդի հետ և հաջողության դեպքում՝ նրանք կմենամարտեն 2019 թվականին: Վստահ եմ, որ կարող ենք հաղթել նրան բռնցքամարտի կանոններով մարտում: Մեյվեզերը նշում է, որ ինքը միայն այդ դեպքում կմենամարտի, որ ինքն է գլխավոր կողմը, սակայն ի՞նչ գլխավոր կողմ, եթե դու 50 տարեկան ես և գնում ես Ճապոնիա՝ պայմանավորված մենամարտի մասնակցելու: Մի բան կարող եմ ասել. եթե նա համաձայնվի Նուրմագոմեդովի դեմ կռվել UFC-ի կանոններով, հավաստիացնում եմ ձեզ՝ մենամարտից հետո չի կարողանա քայլել և ջուր կխմի ձողիկով»,- Ալիի խոսքերը մեջբերում է TMZ-ը:


Հավելենք, որ Մեյվեզերը ММА-ի կանոններով կմենամարտի ճապոնացի քիք-բռնցքամարտիկի հետ դեկտեմբերի 31-ին:
