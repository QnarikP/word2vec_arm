
Շախմատի միջազգային ֆեդերացիան հրապարակել է լավագույն շախմատիստների նոր վարկանիշային ցանկը: Առաջին հորիզոնականում ամրապնդվել է աշխարհի գործող չեմպիոն Մագնուս Կարլսենը(2876):  Վիշվանաթան Անանդը(2804) բարձրացել է երկրորդ հորիզոնական, երրորդը Ֆաբիանո Կարուանան(2803) է: Լավագույն տասնյակը եզրափակում է Հայաստանի հավաքականի առաջատար Լեւոն Արոնյանը(2776):


Հայաստանի հավաքականի անդամներ` Գաբրիել Սարգսյանը(2673), Սերգեյ Մովսեսյանը(2655) եւ Հրանտ Մելքումյանը(2654) ուժեղագույն 100 շախմատիստների ցանկում են:


Կանանց վարկանիշային ցանկում մեծ առավելությամբ առաջին հորիզոնականում է Հոու Յիֆանը(2686): Հայաստանի հավաքականի առաջատարներ Էլինա Դանիելյանը (2458) եւ Լիլիթ Մկրտչյանը(2459) 35-րդ եւ 36-րդ հորիզոնականներում են:


Տղամարդկանց վարկանիշային ցանկին կարելի է ծանոթանա այստեղ, իսկ կանանց վարկանիշային ցանկին` այստեղ:
