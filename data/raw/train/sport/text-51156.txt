
Մեծ Բրիտանիայում շարունակվող London Chess Classic շախմատային սուպերմրցաշարում դեկտեմբերի 7-ին ընթանում են չորրորդ տուրի պարտիաները: Առաջինը պայքարն ավարտեցին հայկական շախմատի առաջատար Լեւոն Արոնյանը եւ հոլանդացի Անիշ Գիրին: 33-րդ քայլում գրոսմայստերները համաձայնեցին ոչ ոքի արդյունքի:


Նախորդ երեք տուրերում եւս Լեւոն Արոնյանը խաղացել էր ոչ ոքի՝ հնդիկ Վիշվանաթան Անանդի, ԱՄՆ-ն ներկայացնող իտալացի Ֆաբիանո Կարուանայի ու անգլիացի Մայքլ Ադամսի հետ եւ վաստակել է 2 միավոր:


Դեկտեմբերի 8-ին կայանալիք 5-րդ տուրում Լեւոն Արոնյանի մրցակիցը կլինի աշխարհի չեմպիոն, նորվեգացի Մագնուս Կարլսենը:


London Chess Classic, չորրորդ տուր


Անիշ Գիրի (Հոլանդիա, 2784) - Լեւոն Արոնյան (Հայաստան, 2788)՝ 0.5:0.5


Մագնուս Կարլսեն (Նորվեգիա, 2834) - Մայքլ Ադամս (Անգլիա, 2737)


Հիկարու Նակամուրա (ԱՄՆ, 2793) - Վիշվանաթան Անանդ (Հնդկաստան, 2796)


Վեսելին Տոպալով (Բուլղարիա, 2803) - Ֆաբիանո Կարուանա (ԱՄՆ, 2787)


Ալեքսանդր Գրիշչուկ (Ռուսաստան, 2747 ) - Մաքսիմ Վաշյե-Լագրավ (Ֆրանսիա, 2773)
