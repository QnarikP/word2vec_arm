
«Արսենալ»-ի հայազգի կիսապաշտպան Հենրիխ Մխիթարյանը կարող է լքել լոնդոնյան ակումբը։ The Sun-ի տեղեկություններով, դա տեղի կունենա, եթե «զինագործները» ձեռք բերեն «Բարսելոնա»-ի կիսապաշտպան Դենիս Սուարեսին։  Ավելի վաղ նշվել է, որ անգլիացիները կարող են Սուարեսի համար վճարել 14 միլիոն ֆունտ ստերլինգ։  Նշենք, որ Մխիթարյանն «Արսենալ»-ի կազմում խաղում է 2018 թվականի հունվարից։ Նրա պայմանագիրը նախատեսված է մինչև 2021 թվականի ամռան համար։  Այս մրցաշրջանում 29-ամյա հայազգի ֆուտբոլիստը 13 խաղ է անցկացրել Անգլիայի Պրեմիեր լիգայում, 4 գոլի և երկու գոլային փոխանցման հեղինակ դարձել։
