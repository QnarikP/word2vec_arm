
Ռուսաստանցի 48-ամյա ալպինիստ Վալերի Ռոզովը թռիչք է կատարել Էվերեստի հյուսիսային հատվածից: Ներկա դրությամբ դա աշխարհում ամենաբարձր թռիչքն է. այն կատարելու պահին մարզիկը գտնվում էր ծովի մակերեւույթից 7220 մետր բարձրության վրա:


Ռեկորդային թռիչքի նախապատրաստական փուլը տեւել է ավելի քան երկու տարի: Ռեկորդը սահմանելուց առաջ Ռոզովը եւ նրա թիմը, որը բաղկացած էր պրոֆեսիոնալ ալպինիստներից, նկարահանող խմբից, Հիմալայներում գրեթե երեք շաբաթ են անցկացրել:


Ռոզովը թռիքչը կատարել է -18 ջերմաստիճանի եւ ուժեղ դիմային քամու պայմաններում: Էքստրեմալ մարզաձեւերի սիահարը թռչել է գրեթե մեկ րոպե՝ 200 կմ/ժ արագությամբ, մինչեւ բարեհաջող վայրէջք է կատարել Ռոնգբուկ սահադաշտի (5950 մետր) վրա:


«Միայն տուն վերադառնալով ես գիտակցեցի, թե ֆիզիկապես եւ հոգեբանորեն որքան ծանր ինձ տրվեց այդ նախագիծը: Փոխարենը ես կարողացա իրականացնել իմ երազանքը»,- ասել է Ռոզովը:



