
Մոսկվայում ընթացող շախմատի աշխարհի չեմպիոնի Հավակնորդների մրցաշարի 8-րդ տուրում Հայաստանի ներկայացուցիչ Լևոն Արոնյանի մրցակիցն Անիշ Գիրին էր: Արոնյանը սպիտակներով ոչ-ոքի խաղաց, պարտիան ավարտվեց 42-րդ քայլին: 


Տուրի մյուս պարտիաներում առաջատարներից Սերգեյ Կարյակինը ոչ-ոքի խաղաց Պյոտր Սվիդլերի հետ, աշխարհի նախկին չեմպիոն Վիշվանթան Անանդը կիսեց միավորը Վեսելին Թոփալովի հետ, իսկ Ֆաբիանո Կարուանան առավելության հասավ Հիկարու Նակամուրայի նկատմամբ:


Հավակնորդների մրցաշար, 8-րդ տուր



Լևոն Արոնյան - Անիշ Գիրի՝ 0.5:0.5
Պյոտր Սվիդլեր - Սերգեյ Կարյակին՝ 0.5:0.5
Ֆաբիանո Կարուանա - Հիկարու Նակամուրա՝ 1:0
Վեսելին Թոփալով - Վիշվանաթան Անանդ՝ 0.5:0.5



Այս տուրից հետո Արոնյանն ու Կարյակինը շարունակում են գլխավորել մրցաշարային աղյուսակը, երկուսն էլ ունեն 5 միավոր: Նրանց կես միավորով զիջում են Անանդը և Կարուանան: Գիրին ունի 4 միավոր, Նակամուրան՝ 3, Սվիդլերը՝ 3.5, իսկ Թոփալովը 2.5:


Հավելենք, որ 9-րդ տուրում կայանալու են Թոփալով-Սվիդլեր, Անանդ-Արոնյան, Գիրի-Կարուանա, Նակամուրա-Կարյակին պարտիաները:
