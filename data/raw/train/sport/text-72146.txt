
Նոյեմբերի 24,  մեկնարկը՝ 21:30, Լոնդոն,  «Ուեմբլի» մարզադաշտ


Մրցավար՝  Մարտին Աթկինսոն


ԱՊԼ 13-րդ տուրի կենտրոնական հանդիպումը լոնդոնյան դերբին է, որի ընթացքում միմյանց դեմ դուրս կգան «Տոտենհեմն» ու «Չելսին»: Այս թիմերը մրցաշարային աղյուսակում հարևաններ են, որն էլ առանձնահատուկ հետաքրքրություն է հաղորդում հանդիպմանը:


Այս ամռանը Մաուրիսիո Պոչետինոյի սաները չկարողացան ուժեղացնել իրենց շարքերը մեկ պատճառաբանությամբ. «Տոտենհեմը» նոր մարզադաշտ է կառուցում: Այդ կապակցությամբ էլ թիմը հակառակորդներին ընդունում է «Ուեմբլի» մարզադաշտում: Հենց այս հանգամանքով պայմանավորված,արգետինացի մասնագետը արդեն բազմիցս իր բողոքն է արտահայտել: Այնուհանդերձ,  «խցանները» ԱՊԼ-ում ցույց են տվել իրենց լավագույն մեկնարկը՝ 12 տուրից հավաքելով 27 միավոր:





«Տոտենհեմը» տեղ է զբաղեցրել լավագույն քառյակում և առաջատար «Մանչեսթր Սիթիից» հետ է մնում միայն 5 միավորով: Միևնույն ժամանակ,   «խցաներին»  այնքան էլ չի խանգարում խոտածածկն անգամ այն դեպքում, երբ ստիպված են լինում  «Ուեմբլի»-ում հանդես գալ ռեգբիի հանդիպումից անմիջապես հետո:  Նշենք նաև, որ թիմում ներկայում կան բավականաչափ կադրային խնդիրներ. Ռոուզը, Սանչեսը, Տրիպյերը, Դեմբելեն և Յանսենը հիվանդասենյակում են: Իհարկե, կան նաև լավ նորություններ, ահա դրանցից մեկը. ընդհանուր խմբի մարզումներին է միացել Յան Վերտոնգենը:





Ինչ վերաբերում է «Չելսի»-ին, ապա քչերը կարող էին ենթադրել, որ թիմի վերակառուցման գործընթացն այդքան հաջողությամբ ու հանգիստ, առանց խնդիրների կղեկավարի Մաուրիցիո Սարրին:  «Չելսին» իտալացի մարզչի գլխավորությամբ  բոլոր մրցաշարերում դեռ ոչ մի անգամ չի պարտվել, իսկ ԱՊԼ-ում անպարտելիության շարքը կազմում է 12 հանդիպում:  «Մանչեսթր Սիթիի» և «Լիվերպուլի» հետ միասին  «Չելսին» հավակնում է չեմպիոնական տիտղոսին, որքան էլ որ դա ժխտի Սարրին: Ինչ վերաբերում է վնասվածքներին, ապա այդ պատճառով հանդիպումը կարող է բաց թողնել միայն Մաթեո Կովաչիչը: Այս ֆուտբոլիստը վնասվածք է ստացել Խորվաթիայի հետ հանդիպման ժամանակ:





Սարրիի սաները կանեն հնարավոր ամեն ինչ, որպեսզի չընդհատեն անպարտելի հանդիպումների շարքը, իսկ  «Տոտենհեմը» կպայքարի առաջատարներից հետ չմնալու և լավագույն քառյակում ամրապնդվելու համար:


Հետաքրքրական փաստեր 



Դելե Ալին «Չելսիի» դեմ անցկացրած բոլոր մրցաշարերի վերջին 4 հանդիպումներում 5 գոլ է խփել:
«Տոտենհեմը» կարող է 2-րդ անընդմեջ հաղթանակ տոնել Անգլիայի առաջնության «Չելսի» հետ խաղում առաջին անգամ՝ 1987 թվականից ի վեր:
ԱՊԼ առաջնության վերջին 7 հանդիպումներից 6-ում «Տոտենհեմը» հաղթել է:
«Չելսի»-ին անպարտ է մնացել ԱՊԼ վերջին 12 հանդիպումներում:
12 տուրի ընթացքում հավաքած 27 միավորից միայն 6-ն է  «Տոտենհեմը» ձեռք բերել  «Ուեմբլի» մարզադաշտում:

