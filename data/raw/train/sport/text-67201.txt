
Բեռլինում ընթացող շախմատի աշխարհի չեմպիոնի հավակնորդների մրցաշարի 9-րդ տուրում հայկական շախմատի առաջատար Լեւոն Արոնյանը սպիտակներով ոչ ոքի խաղաց ադրբեջանցի Շաքրիյար Մամեդյարովի հետ, որի դեմ առաջին շրջանի պարտիան եւս ավարտել էր ոչ ոքի։


Նախորդ 8 տուրերում հայ գրոսմայստերը տարել է մեկ հաղթանակ, կրել 3 պարտություն եւ 4 պարտիա ավարտել ոչ ոքի։ Արոնյանն ունի 3.5 միավոր եւ ամերիկացի Ուեսլի Սոյի ու ռուսաստանցի Վլադիմիր Կրամնիկի հետ եզրափակում է մրցաշարային աղյուսակը։


Առաջատարը ամերիկացի Ֆաբիանո Կարուանան է, որը դեռ չի ավարտել 9-րդ տուրի պարտիան չինացի Դին Լիրենի հետ:


Հավակնորդների մրցաշար, 9-րդ տուր


Լեւոն Արոնյան (Հայաստան) - Շաքրիյար Մամեդյարով (Ադրբեջան)՝ 0.5:0.5


Ֆաբիանո Կարուանա (ԱՄՆ) - Դին Լիրեն (Չինաստան)


Ուեսլի Սո (ԱՄՆ) - Ալեքսանդր Գրիշչուկ (Ռուսաստան)՝ 0.5:0.5


Սերգեյ Կարյակին (Ռուսաստան) - Վլադիմիր Կրամնիկ (Ռուսաստան)՝ 1:0
