
Կանադայում շարունակվող հոկեյի աշխարհի Գավաթի խաղարկության խմբային փուլում կայացել են 3-րդ տուրի վերջին հանդիպումները:


A խմբում Չեխիայի հավաքականը 4:3 հաշվով հաղթել է ԱՄՆ-ի ընտրանուն: Չնայած տոնած հաղթանակին, չեխերը խմբում զբաղեցրել են 3-րդ հորիզոնականը եւ դուրս են մնացել հետագա պայքարից: Միացյալ Նահանգները երրորդ պարտությունից հետո եզրափակել են խմբային աղյուսակը: A խմբից կիսաեզրափակչի ուղեգիր են նվաճել Կանադայի եւ Եվրոպայի հավաքականները:


Չեխիա - ԱՄՆ - 4:3  


B խմբում Ռուսաստանի հավաքականը 3 անպատասխան տափօղակ է ուղարկել Ֆինլանդիայի դարպասը: Այս հաղթանակից հետո ռուսները Շվեդիայի հավաքականի հետ կիսաեզրափակչում են, իսկ ֆինները եւ Հյուսիսային Ամերիկայի մինչեւ 23 տարեկանների հավաքականը թողնում են պայքարը:


Ռուսաստան - Ֆինլանդիա - 3:0


Կիսաեզրափակչում Կանադան կխաղա Ռուաստանի, իսկ Եվրոպայի հավաքականը՝ Շվեդիայի հետ:



