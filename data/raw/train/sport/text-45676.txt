
Շվեյցարացի Ստեն Վավրինկան Ֆրանսիայի Բաց առաջնության` «Ռոլան Գարրոսի» եզրափակչում առավելության հասավ աշխարհի առաջին ռակետ Նովակ Ջոկովիչի նկատմամբ: 3 ժամ և 12 րոպե տևած խաղում Վավրիկան հաղթեց 4:6, 6:4, 6:3, 6:4 հաշվով: Վավրինկան իրացրեց 4 բրեյք-փոյնթ, իսկ Նովակի ակտիվում 6 էյս ու 2 բրեյք կա:


Վավրինկայի համար այս տիտղոսն ընդամենը երկրորդ է «Մեծ Սաղավարտի» մրցաշարերում, իսկ Նովակ Ջոկովիչը պարտվեց «Ռոլան Գարրոսի» իր երրորդ եզրափակչում:


Ջոկովիչն ու Վավրինկան նախքան այս հանդիպել էին 20 անգամ, 17 անգամ հաղթել էր սերբ թենիսիստը:
