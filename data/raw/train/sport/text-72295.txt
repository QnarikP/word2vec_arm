
Անգլիայի առաջնության 14-րդ տուրում՝ լոնդոնյան դերբիի շրջանակում «Արսենալ»-ն «Էմիրեյթս»-ում ընդունել էր «Տոտենհեմ»-ին: Խաղն ավարտվեց տանտերերի վստահ հաղթանակով 4:2 հաշվով:


Խաղի հաշիվը 10-րդ րոպեին 11-մետրանոցից բացել է Օբամեյանգը: 30-րդ րոպեին հաշիվը հավասարեցրել է Դայերը: 4 րոպե անց 11-մետրանոցից հյուրերին առաջ է մղել Քեյնը: 


Ընդմիջմանը «զինագործներ»-ի գլխավոր մարզիչ Ունայի Էմերին Իվոբիին և Մխիթարյանին փոխարինեց և նրանց փոխարեն խաղադաշտ դուրս եկան Լյակազետն ու Ռեմսին: 


56-րդ րոպեին Ռեմսիի փոխանցումից հետո Օբամեյանգն իր հաշվին դուբլ է գրանցում: 75-րդ րոպեին Ռեմսին ևս մեկ անգամ է գոլային փոխանցմամբ աչքի ընկնում. այս անգամ գոլի հեղինակ է դառնում Լյակազետը: 3 րոպե անց «զինագործներ»-ի առավելությունն ավելի բացահայտ է դարձնում Տորեյրան՝ 4-2: 


Այս հաղթանակից հետո «Արսենալ»-ը վաստակեց 30 միավոր և «Տոտենհեմ»-ի հետ միասին կիսում է 4-5-րդ տեղերը: 





«Արսենալ» - «Տոտենհեմ»՝ 4:2
