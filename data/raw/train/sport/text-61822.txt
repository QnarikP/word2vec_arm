
Մեկօրյա դադարից հետո Ժնևում շարունակվում է ՖԻԴԵ-ի Գրան Պրի մրցաշարի 3-րդ մրցափուլը, որտեղ կայացան 6-րդ տուրի պարտիաները:


Հայկական շախմատի առաջատար Լևոն Արոնյանը այս տուրում սպիտակ խաղաքարերով մրցում էր հնդիկ Պենտալա Հարիկրիշնայի հետ: Մրցավեճում անակնկալ արդյունք գրանցվեց: Պարտիայի 38-րդ քայլին հայ գրոսմայստերը հանձնվեց և մրցաշարում իր առաջին պարտությունը կրեց:


Կայացած 6 տուրերից հետո Լևոն Արոնյանը իր ակտիվում ունի 3 միավոր՝ ևս 4 շախմատիստների հետ բաժանելով 8-12-րդ հորիզոնականները: Մրցաշարային աղյուսակում եռիշխանություն է: 4-ական միավորով այն գլխավորում են Թեյմուր Ռաջաբովը, Պենտալա Հարիկրիշնան և Ալեքսանդր Գրիշչյուկը:
