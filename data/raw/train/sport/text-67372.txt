
Հայաստանի հավաքականի առաջին համար Լևոն Արոնյանը խոսել է շախմատի աշխարհի չեմպիոնի Հավակնորդների մրցաշարում ձախողվելու պատճառների մասին:


«Բարդ է ասել, թե ինչու այսպես եղավ: Կարծում եմ, որ գլխավոր պատճառը վատ մեկնարկն էր: Իսկապես շատ վատ պարտիաներ անցկացրեցի մեկնարկում:  Որոշ պարտիաներում 50:50 իրավիճակ էր, և չկարողացա հաջողության հասնել:  Երբ քո բնազդները սխալ են հուշում, բարդ է դրանից հետո հետ գալ պայքարին:  Շնորհակալ եմ երկրպագուներին աջակցության համար: Հենց նրանց համար էլ խաղում եմ»,- ասել է Արոնյանը:  Հիշեցնենք, որ հայ գրոսմայստերը 14 տուրում վաստակել էր 4.5 միավոր և եզրափակել մրցաշարային աղյուսակը:
