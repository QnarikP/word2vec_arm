
«Արսենալի» նախկին ֆուտբոլիստի կարծիքով մարզչի փոփոխությունը ոչ մի դրական արդյունքի չհանգեցրեց։ Էմանուել Պետին թերահավատ է ներկայիս մարզիչ Ունայ Էմերիի նկատմամբ։ Իսպանացու ղեկավարությամբ 22 հանդիպումից հետո թիմը ԱՊԼ մրցաշարային աղյուսակում զբաղեցնում է 5-րդ հորիզոնականը։


- Արսեն Վենգերն այլևս թիմի մարզիչը չէ, սակայն պատմությունը շարունակվում է։ Այնպիսի տպավորություն է, որ ոչինչ չի փոխվել։ Զինագործների բոլոր երկրպագուները մեծ հույսեր էին կապում նոր մարզչի հետ։ Բայց ի՞նչ ենք տեսնում իրականում։ Ամեն ինչ նույնն է։ Թիմը բախվում է նույն խնդիրներին, ինչ Վենգերի օրոք։ Չեմ հասկանում՝ ինչու՞ էր պետք Վենգերին ազատել աշխատանքից։ Այդպիսի մարզչին հեռացնելով պետք էր իսկական հեղաշրջում կատարել։ Շատ ուրախ կլինեմ լիարժեք պատասխան լսել,- ասել է Պետին։
