
Ալբանիայի Դուրես քաղաքում ընթացող ծանրամարտի Մ 23 տարեկանների Եվրոպայի առաջնության 94 կգ քաշային կարգում Կարուշ Ղուկասյանը նվաճեց չեմպիոնի կոչումը: Այս մասին հաղորդում է ՀԱՕԿ լրատվական ծառայությունը: 


Հայ ծանրորդը երկամարտում գրանցեց 359 կգ արդյունք: Ղուկասյանը երկու վարժություններում էլ անգերազանցելի էր: Պոկումում նա բարձրացրեց 162 կգ, իսկ հրումում՝ 197 կգ:


Քիչ հետո պայքարի մեջ կմտնի 90 կգ քաշային Տաթև Հակոբյանը:
