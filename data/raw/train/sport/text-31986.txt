
Երևանի «Միկան» Եվրոպայի լիգայի որակավորման առաջին փուլի շրջանակներում հյուրընկալվել էր խորվաթական «Սպլիտին»: Մեր թիմը մեկական գնդակ ընդունեց յուրաքանչյուր խաղակեսի վերջանամասում:


Պատասխան հանդիպումը կկայանա մեկ շաբաթ անց:


Եվրոպա Լիգայի որակավորման առաջին փուլի խաղում Գյումրիի «Շիրակը» սեփական հարկի տակ 1:2 հաշվով պարտվեց «Շախտյորին»:


Հյուրերի կազմում հանդիպման հաշիվը 71-րդ բացեց Թոփչագիչը, իսկ 83-րդ րոպեին կրկնապատկեց Մալին:


86-րդ րոպեին գյումրեցիների Սերժ Դեբլեն 11-մետրանոցից կրճատեց հաշվի տարբերությունը:


Եվրոպա Լիգայի որակավորման առաջին փուլի խաղում «Փյունիկը» սեփական հարկի տակ խոշոր` 1:4 հաշվով պարտություն կրեց «Աստանայից»:


Հյուրերի կազմում խաղի հաշիվը 40-րդ րոպեին բացեց Նուսերբաևը: Երկրորդ խաղակեսի 67-ից 71-րդ րոպեներին գրանցվեց միանգամից 2 գոլ: Նախ հյուրերի կազմում հաշիվը կրկնապատվեց Ջոլչիևը, ապա Աղվան Պապիկյանը հաշիվը դարձրեց 1:2: Սակայն գրեթե անմիջապես հյուրերը կրկին վերականգնեցին 2 գնդակի առավելությունը: Աչքի ընկավ Կետեվոաման: Հանդիպման 84-րդ րոպեին Կուրդովը խփեց հյուրերի 4-րդ գնդակը:


Հիշեցնենք, որ երեկ Անդորրայի մայրաքաղաք Անդորրա լա Վելլայում Չեմպիոնների Լիգայի 2014/2015 թթ. խաղարկության որակավորման առաջին փուլում Անդորրայի չեմպիոն «Սանտա Կոլոման» 1:0 հաշվով հաղթել էր Հայաստանի չեմպիոն «Բանանցին» : Հանդիպման 5-րդ րոպեին Մարկ Պույոլի խփած միակ գնդակը 1-0 հաշվով հաղթանակ է պարգևել անդորրական թիմին: Պատասխան հանդիպումը կկայանա հուլիսի 8-ին՝ Երևանում:      
