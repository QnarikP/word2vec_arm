
Լատվիայի մայրաքաղաք Ռիգայում այսօր ավարտվեց կանանց շախմատի Եվրոպայի անհատական առաջնությունը: Կայացան 11-րդ տուրի պարտիաները:  Էլինա Դանիելյանը, որը մրցաշարի միջնամասում առաջատարների թվում էր, վերջին տուրում սպիտակներով ոչ-ոքի խաղաց Հունգարիան ներկայացնող Տան Տրան Հոանգի հետ: Լիլիթ Մկրտչյանը սևերով նույնպես ոչ-ոքի խաղաց վրացուհի Մերի Արաբիձեի հետ: Հայաստանի գործող չեմպիոն Մարիա Գևորգյանը սպիտակ խաղաքարերով առավելության հասավ գերմանուհի Ֆիլիզ Օսմանոդյայի հետ, իսկ Լիլիթ Գալոյանը սևերով պարտություն կրեց Էստոնիան Ներկայացնող Մայ Նարվայից:  Այսպիսով,  կանանց շախմատի Եվրոպայի անհատական առաջնությունում Էլիան Դանիելյանը 7.5 միավորով լրացուցիչ ցուցնիշներով զբաղեցրեց 7-րդ հորիզոնականը: Լիլիթ Մկրտչյանը 6.5 միավորով 46-րդն է, Մարիա Գևորգյանը՝ 5.5 միավորով 75-րդը, իսկ Լիլիթ Գալոյանը՝ 5 միավորով 97-րդը:   Մրցաշարի հաղթող ճանաչվեց վրացուհի Նանա Ձագնիձեն՝ իր ակտիվում ունեցած 8.5 միավորով: Առաջնությանը մասնակցում էր 144 շախմատիստուհի:
