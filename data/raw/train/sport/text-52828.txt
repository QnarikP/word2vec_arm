
Հունահռոմեական ոճի ըմբշամարտի Հայաստանի հավաքականի անդամ Վարշամ Բորանյանը դարձավ Եվրոպայի առաջնության ոսկե մեդալակիր:


Լատվիայի մայրաքաղաք Ռիգայում ընթացող Եվրոպայի առաջնության 71 կգ քաշային կարգի եզրափակչում Բորանյանը մրցեց սերբ Ալեքսանդր Մաքսիմովիչի հետ և 3:0 հաշվով հաղթանակ տոնեց:


Հիշեցնենք, որ Վարշամ Բորանյանը որակավորման փուլում 8:0 հաշվով հաղթել էր Ռումինիայի ներկայացուցիչ Թոմի Գլաուդիու Հինովենաուին: 1/8 եզրափակչում հայ ըմբիշը հաղթել էր պորտուգալացի Ուգո Միգել դա Սիլվային, 1/4 եզրափակչում 8:2 հաշվով առավելության էր հասել բուլղարացի մարզիկի նկատմամբ, իսկ կիսաեզրափակչում 2:1 հաշվով պարտության էր մատնել հունգարացի Բալին Կորպասիին:
