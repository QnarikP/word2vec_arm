
Իտալացի հայտնի մասնագետ Մարչելո Լիպին հեռացել է ֆուտբոլի Չինաստանի ազգային հավաքականի գլխավոր մարզիչի պաշտոնից, հայտնում է  Չինաստանի ֆուտբոլի ֆեդերացիայի կայքը։


Ասիայի Գավաթի խաղարկության քառորդ եզրափակիչում չինացիները 0:3 հաշվով պարտվել էին Իրանի հավաքականին եւ լքել պայքարը:


Այդ հանդիպումից հետո 70-ամյա մասնագետը հայտնել է, որ 2019 թվականին կարող է ավարտել կարիերան: Մարչելո Լիպին 2016-ի հոկտեմբերին էր գլխավորել Չինաստանի հավաքականը՝ դառնալով աշխարհի ամենաբարձր վարձատրվող մարզիչներից մեկը:


Լիպին Չինաստանում աշխատել էր նաեւ 2012-2014-ը՝ գլխավորելով «Գուանչժոու Էվերգրանդը», որի հետ 3 անգամ դարձել է երկրի չեմպիոն եւ հաղթել Ասիայի Չեմպիոնների լիգայում։ 2006-ին Իտալիայի հավաքականը նրա գլխավորությամբ դարձել էր աշխարհի չեմպիոն:
