
Անգլիայի Պրեմիեր լիգայում այսօր կայանում են 19-րդ տուրի հանդիպումները:


Չեմպիոն «Մանչեսթեր Սիթին» երկրորդ խաղում անընդմեջ միավորներ կորցրեց: Գվարդիոլայի ֆուտբոլիստները հյուրընկալվելիս պարտություն կրեցին` 1:2 հաշվով զիջելով «Լեսթերին»:


Հաշիվը բացեցին հյուրերը: Գոլի հեղինակ դարձավ Բեռնարդո Սիլվան:


«Աղվեսները» կարողացան կամային հատկանիշների շնորհիվ հաղթանակ տոնել: Հաշիվը հավասարեցրեց Օլբրայթոնը, իսկ հաղթական գոլը խփեց  Ռիկարդո Պերեյրան: 90-րդ րոպեին էլ «Ման. Սիթին» մնաց 10 ֆուտբոլիստով. կարմիր քարտ ստացավ Դելֆը:


Այս տուրից հետո Գվարդիոլայի թիմը 44 միավորով իջավ երրորդ հորիզոնական: «Լեսթերը» 28 միավորով 7-րդն է:


Հավելենք, որ նախորդ տուրում էլ «Մանչեսթեր Սիթին» զիջել էր «Քրիսթալ Փելասին»` 2:3 հաշվով:



