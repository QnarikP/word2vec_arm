
Մենք ամեն ինչ կանենք իտալացիների առջև ոչ թե պարզապես խնդիրներ հարուցելու համար, այլ կխաղանք  հանուն հաղթանակի, քանի որ հանդես ենք գալիս մեր երկրպագուների առջև, ՈւԵՖԱ-ին տրված հարցազրույցում ասել է Հայաստանի ազգային հավաքականի և Դոնեցկի «Շախտյորի» կիսապաշտպան Հենրիխ Մխիթարյանը:


Իտալացիների մասին Մխիթարյանն ասել է հետևյալը. «Իմ կարծիքով, Եվրո-2012-ի մեկնարկից սկսած՝ Իտալիան ցուցադրում էր ամենադիտարժան ֆուտբոլը: Առաջին իսկ խաղից նրանք փայլուն խաղ ցուցադրեցին, որի հետ ոչ ոք չի կարող համեմատվել: Իտալացիները արժանիորեն եզրափակիչ հասան: Եվ չնայած եզրափակիչում կրած 0:4 պարտությանը՝  նրանք արժանապատիվ մրցակից էին:


Գիտեմ, որ նրանց հետ խաղը մեզ համար մեծ մարտահրավեր է: Մենք լավ խաղ ենք ակնկալում: Մենք խաղում ենք մեր երկրի համար և ամեն ինչ կանենք  հանուն հաղթանակի »-, ասել է Մխիթարյանը:
