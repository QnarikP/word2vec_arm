
Թուրինի «Յուվենթուս»-ի հարձակվող Կրիշտիանու Ռոնալդուի՝ բռնաբարության գործի վերաբերյալ նոր մանրամասներ են ի հայտ եկել: Այս մասին տեղեկացնում է Spiegel-ը՝ հղում անելով Football Leaks-ին:


Աղբյուրի փոխանցմամբ, պորտուգալացի ֆուտբոլիստը հակասական ցուցմունքներ է տվել: Մասնավորապես այն հարցին, թե միջադեպի ժամանակ Մայորգան բղավել է կամ օգնություն խնդրել, խաղացողը 2009 թվականին պատասխանել էր. «Նա մի քանի անգամ ասաց «ոչ» և «խնդրում եմ՝ մի՛ շարունակիր»: Վերջերս կայացած հարցաքննության ժամանակ 33-ամյա ֆուտբոլիստը պատասխանել է միայն «ոչ»:


Հիշեցնենք, որ 34-ամյա Քեթրին Մայորգան դատական հայց է ներկայացրել Ռոնալդուի դեմ` նրան մեղադրելով բռնաբարության մեջ, որն իբրև կատարվել է 2009 թվականին՝ Լաս-Վեգասում:
