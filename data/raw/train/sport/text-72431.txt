
Դեկտեմբերի 31-ին Ճապոնիայում Rizin մրցաշարի գլխավոր իրադարձությունը կլինի բռնցքամարտի աշխարհի բացարձակ չեմպիոն Ֆլոյդ Մեյվեզերի և ճապոնացի ծագող աստղի՝ Տենշին Նասուկավայի ցուցադրական մենամարտը, տեղեկացնում է MMA Fighting-ը:


Աղբյուրի փոխանցմամբ, 41-ամյա ամերիկացին և 20-ամյա ճապոնացին կմենամարտեն բռնցքամարտի կանոններով 3 ռաունդ՝ 3 րոպե տևողությամբ: Երկու մարտիկներն էլ կրելու են Rizin ֆիրմայի արտադրության ձեռնոցներ:


Նախատեսված է 67,7 կգ քաշային կարգը և արդյունքը չի գրանցվելու մարզիկների ընդհանուր վիճակագրության մեջ:


Մրցավարներ չեն լինելու, ինչը նշանակում է, որ մարտի ավարտին ընդհանուր մրցավարական որոշում չի հայտարարվելու:
