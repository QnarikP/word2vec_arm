
Չեմպիոնների լիգայի խմբային փուլի վերջին՝ 6-րդ տուրի շրջանակում կայացան մի շարք հանդիպումներ:


Օրվա գլխավոր խաղում «Լիվերպուլ»-ն «Էնֆիլդ»-ում ընդունել էր «Նապոլի»-ին: Հանդիպումն ավարտվեց տանտերերի հաղթանակով 1:0 հաշվով:


Միակ և հաղթական գոլը 34-րդ րոպեին անհատական անցումից հետո խփեց Մուհամեդ Սալահը:


Այս կարևորգաույն հաղթանակից հետո մերսիսայդցիները վաստակեցին 9 միավոր, որքան որ ուներ նաև «Նապոլի»-ն, սակայն լրացուցիչ ցուցանիշների շնորհիվ փլեյ-օֆֆի ուղեգիր նվաճեց անգլիական թիմը: Նշենք, որ C խմբից առաջին տեղը գրավվեց ՊՍԺ-ն:


«Լիվերպուլ» - «Նապոլի»՝ 1:0


«Ցրվենա Զվեզդա» - ՊՍԺ՝ 1:4


«Տոտենհեմ»-ն իր հերթին հյուրընկալվելիս մեծ դժվարությամբ ոչ-ոքի խաղաց «Բարսելոնա»-ի հետ:


Առաջին խաղակեսում Ուսման Դեմբելեի խփած գոլի խաղավերջում պատասխանեց Լուկաս Մոուրան:


Լոնդոնյան ակումբն այս ոչ-ոքիից հետո վաստակած 8 միավորով հավասարվեց «Ինտեր»-ին, որը տանը չկարողացավ հաղթել ՊՍՎ-ին և հնարավորություն տվեց «Տոտենհեմ»-ին լրացուցիչ ցուցանիշների շնորհիվ դուրս գալ փլեյ-օֆֆ փուլ:


«Բարսելոնա» - «Տոտենհեմ»՝ 1:1


«Ինտեր» - ՊՍՎ՝ 1:1


Դորտմունդի «Բորուսիա»-ն հյուրընկալվելիս 2:0 հաշվով վստահ հաղթանակ տոնեց «Մոնակո»-ի նկատմամբ և խմբում առաջին տեղը գրավվելով դուրս եկավ փլեյ-օֆֆ փուլ:


Մադրիդի «Ատլետիկո»-ն իր հերթին արտագնա խաղում գոլազուրկ ոչ-ոքի խաղաց «Բրյուգե»-ի հետ և հաջորդ փուլ դուրս եկավ երկրորդ հորիզոնականով:


«Մոնակո» - «Բորուսիա»՝ 0:2


«Բրյուգե» - «Ատլետիկո»՝ 0:0


  
