
«Ուիմբլդոնի» կազմակերպիչները հայտարարել են, որ 2016 թվականին առաջնության մրցանակային ընդհանուր գումարը, նախորդ տարվա հետ համեմատած, ավելանալու է 5%-ով և կազմելու է 28.1 մլն ֆունտ: 


«Ուիմբլդոնի» մենախաղի հաղթողները կստանան 2 մլն ֆունտ, ինչը 6.4%-ով ավելի է նախորդ տարվա ցուցանիշից: Առաջին շրջանում պարտվող թենիսիստները կստանան 30.000 ֆունտ, ինչն էլ հազար ֆունտով ավելի է նախորդ տարվա մրցանակային գումարից:


Հիշեցնենք, որ «Ուիմբլդոնի» գործող չեմպիոններն են Նովակ Ջոկովիչն ու Սերենա Ուիլյամսը: Այս տարի առաջնությունը կայանալու է հունիսի 27-ից հուլիսի 10-ը:
