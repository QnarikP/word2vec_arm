
Գերմանիայի հավաքականի գլխավոր մարզիչ Յոահիմ Լյովը դիտարկում է ապագայում ակումբային մարզչի կարիերան վերսկսելու տարբերակը։


Ավելի վաղ մամուլում լուրեր էին շրջանառվում, որ 58-ամյա մասնագետի ծառայություններով հետաքրքրված է Մադրիդի «Ռեալը»։


«Մի քանի տարի եղել եմ ակումբային մարզիչ և մտածում եմ վերադառնալ նման աշխատանքի։ Հասկանալի է, որ Գերմանիայի հավաքականի գլխավոր մարզչի կարգավիճակում իմ աշխատանքի մեծ մասն արդեն անցյալում է։


Համոզված եմ շուտով գալու է ապագայի մասին մտածելու ժամանակը։ Կրկնում եմ՝ նախկինի պես հետաքրքրված եմ ակումբային մարզչի աշխատանքով։


Մտածում եմ կարիերաս շարունակել արտասահմանում, ոչ թե Գերմանիայում։ Իսպանակա՞ն ակումբները․ Մադրիդի «Ռեալը» գրավիչ տարբերակ է ցանկացած մարզչի համար»,- Լյովի խոսքը մեջբերել է Mundo Deportivo-ն։
