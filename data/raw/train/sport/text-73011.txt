
Ավստրալիայի բաց առաջնության կանանց մենախաղի գործող չեմպիոն, աշխարհի երրորդ ռակետ Կարոլին Վոզնյացկին չկարողացավ պաշտպանել տիտղոսը:


Երրորդ շրջանում դանիացի թենիսիստուհին 3 սեթում պարտվեց ռուս Մարիա Շարապովային: 2 ժամ 24 րոպե տեւած մրցախաղում աշխարհի 30-րդ ռակետ Շարապովան առավելության հասավ 6:4, 4:6, 6:3 հաշվով:


1/8 եզրափակիչում 31-ամյա ռուսաստանցին ուժերը կչափի ավստրալացի Էշլի Բարտիի հետ:


Հիշեցնենք, որ Australian Open-ի նախորդ մրցաշարի եզրափակիչում Կարոլին Վոզնյացկին հաղթել էր աշխարհի առաջին ռակետ, ռումինացի Սիմոնա Հալեպին:
