
Ֆրանսիայում ավարտվեց «Մեծ սաղավարտ»-ի տարվա հերթական մրցաշարը՝ «Ռոլան Գարոս»-ը:


Տղամարդկանց մենապայքարի եզրափակչում մրցեցին աշխարհի առաջին ռակետ Ռաֆայել Նադալն ու ավստրիացի Դոմինիկ Թիմը:


Որոշիչ խաղում պայքար չստացվեց: Նադալը 3 սեթում վստահ հաղթանակ տարավ Թիմի նկատմամբ և կարիերայի ընթացքում 11-րդ անգամ նվաճեց «Ռոլան Գարոս»-ի տղամարդկանց մենախաղի չեմպիոնի կոչումը՝ 6:4, 6:3, 6:2:


Սա Նադալի կարիերայում «Grand Slam»-ի 17-րդ տիտղոսն էր, իսկ «Ռոլան Գարոսում» «գրունտի արքան» հաղթող է դառնում 11-րդ անգամ, որը կրկին բացառիկ ռեկորդ է: Նադալը ԱՄՆ-ի բաց առաջնությունում հաղթել է 3 անգամ, «Ուիմբլդոնում»` 2, իսկ Ավստրալիայի բաց առաջնության տիտղոսը հաջողվել է նվաճել 1 անգամ:


Հիշեցնենք, որ կանանց մենապայքարի հաղթող էր ճանաչվել Սիմոնա Հալեպը:



