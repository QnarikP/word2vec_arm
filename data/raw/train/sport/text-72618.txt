
UFC-ի թեթև քաշային կարգի չեմպիոն Խաբիբ Նուրմագոմեդովը խոսել է միության մեկ այլ չեմպիոնի՝ Մաքս Հոլուեյի դեմ հնարավոր մենամարտի մասին:


«Մաքսը հիանալի մարտ անցկացրեց Օրտեգայի դեմ: Միշտ հետևում եմ նրա ելույթներին, քանի որ հնարավոր մրցակիցներիս շարքում է: Սակայն, կարծում եմ՝ թեթև քաշային կարգը օտար է նրա համար: Մեր քաշային կարգի մարտիկները լրիվ այլ կազմվածք ու պատրաստվածության մակարդակ ունեն: Հոլուեյը պետք է մի քանի այլ մենամարտեր անցկացնի, հետո նոր փորձի բարձրանալ թեթև քաշային կարգ: Բացի այդ, մեզ մոտ կան Ֆերգյուսոնն ու Պորյե, ովքեր ավելի են արժանի, որպեսզի մենամարտեն գոտու համար»,- ռուս մարտիկի խոսքերը փոխանցում է BJ Penn-ը:


Ավելի վաղ նշվում էր, որ 27-ամյա մարտիկը, ով կիսաթեթև քաշային կարգի չեմպիոնն է, մտադիր է բարձրանալ թեթև քաշային կարգ՝ Նուրմագոմեդովի հետ մենամարտելու համար:


Հիշեցնենք, որ Խաբիբը ամերիկացու հետ կարող էր հանդիպել 2018թ. ապրիլի 8-ին, սակայն բժշկական անձնակազմը, Հոլուեյի մոտ առողջական խնդիրներ նկատելով, նրան արգելել էր մենամարտել:
