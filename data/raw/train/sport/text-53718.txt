
Նորվեգիայի Ստավանգեր քաղաքում շարունակվում է «Norway Chess 2016» սուպերմրցաշարը: Հայաստանի ուժեղագույն գրոսմայստեր Լևոն Արոնյանը 5-րդ տուրում սպիտակներով մրցեց ֆրանսիացի Մաքսիմ Վաշյե-Լագրավի հետ և 38-րդ քայլին համաձայնեց ոչ-ոքի արդյունքի: 


5-րդ տուրի պարտիաներում գրանցվել են հետևյալ արդյունքները.



Լևոն Արոնյան - Մաքսիմ Վաշյե-Լագրավ՝ 0.5:0.5
Մագնուս Կարլսեն - Անիշ Գիրի՝ 0.5:0.5
Վլադիմիր Կրամնիկ - Պավել էլյանով՝ 0.5:0.5
Պենտալա Հարիկրիշնա - Լի Չաո՝ 1:0
Վեսելին Թոփալով  - Նիլս Գրանդելիուս՝ 1:0



5-րդ տուրից հետո աշխարհի չեմպիոն Մագնուս Կարլսենը 3.5 միավորով միանձնյա գլխավորում է մրցաշարային աղյուսակը: Վաշյե-Լագրավը, Թոփալովը և Կրամնիկն ունեն 3-ական միավոր, Արոնյանը, Հարիկրիշնան ու Գիրին՝ 2.5, Լի Չաոն ու Էլյանովը՝ 2, իսկ Գրանդելիուսը՝ 1:


Ապրիլի 25-ին կայանալիք 6-րդ տուրում Լևոն Արոնյանը սևերով մրցելու է Վլադիմիր Կրամնիկի հետ: Կայանալու են նաև Էլյանով-Գրանդելիուս, Լի Չաո-Թոփալով, Գիրի-Հարիկրիշնա, Վաշյե-Լագրավ - Կարլսեն պարտիաները:
