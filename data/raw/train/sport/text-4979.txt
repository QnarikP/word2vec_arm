
Դեկտեմբերի 9-ին կայացան «Ֆուտբոլը հանուն հավասար հնարավորությունների» լրագրողների ֆուտբոլի մրցաշարի  քառորդ եզրափակիչ փուլի հանդիպումները: Առաջինը մրցեցին անցյալ տարվա չեմպիոններն ու փոխչեմպիոնները՝ Epress.am և «Չորրորդ իշխանություն» թիմերը: Մեկնարկից առավելություն ստացավ մրցաշարի գործող չեմպիոնը՝ Epress.am-ը, և դեռևս առաջին կեսում կարողացավ 2 գնդակ ուղարկել մրցակցի դարպասը: Երկրորդ կեսում հաշիվը դարձավ 3:0, որից հետո հանդիպման պատկերը փոխվեց:


«Չորրորդ իշխանությունը» մի քանի վտանգավոր գրոհ կազմակերպեց և կարողացավ երկու գնդակ խփել՝ հաշվի տարբերությունը հասցնելով նվազագույնի: Ավելին, սակայն, «Չորրորդ իշխանությանը» չհաջողվեց անել, իսկ Epress.am-ը ևս մեկ գնդակ խփեց՝ ամրապնդելով հաղթանակը՝ 4:2:


Քառորդ եզրափակիչ հանդիպումներից երկուսում ֆավորիտները հեշտ հաղթանակներ տարան: News.am-ը հաղթեց «Մարզաշխարհին», իսկ «Մեդիամաքսը» պարտության մատնեց Mamul.am-ին:


Emedia.am-ը բարդ պայքարում կարողացավ առավելության հասնել ilur.am-ի նկատմամբ, չնայած հանդիպման ընթացքում պարտվում էր:


Ուշագրավ է, որ կիսաեզրափակիչ դուրս եկած 4 թիմերից 3-ը՝  Epress.am, Emedia.am և «Մեդիամաքս», հանդես էին գալիս նույն խմբում:


Կիսաեզրափակիչ հանդիպումները կկայանան դեկտեմբերի 12-ին:


Քառորդ եզրափակիչ


Դեկտեմբերի 9


Epress.am - 4-րդ իշխանություն – 4:2


News.am – Մարզաշխարհ – 8:3


Mediamax.am – Mamul.am – 5:1


Emedia.am - ilur.am 3:2


Կիսաեզրափակիչներ


Դեկտեմբերի 12


Epress.am – News.am


Mediamax.am – Emedia.am


Մրցաշարի նպատակը հաշմանդամություն ունեցող մարդկանց համար հավասար հնարավորությունների ապահովման գաղափարը քարոզելն է:


Միջոցառումն իրականացնում են «Հույսի կամուրջ» և «Առաքելություն Արևելք» կազմակերպությունները` ՀՀ ֆուտբոլի ֆեդերացիայի աջակցությամբ. բոլորը խաղերը սպասարկում են բարձրակարգ մրցավարները: Մրցշարի մշտական աջակիցն է «Կոկա-Կոլա» ՀԲՔ Արմենիա ընկերությունը: Ֆինանսական աջակցությունը` Դանիայի միջազգային զարգացման գործակալության:
