
Ինչպես հայտնի է, ս.թ. հոկտեմբերի 15-ին Իտալիայի Նեապոլ քաղաքում տեղի է ունենալու 2014թ. Աշխարհի Գավաթի Իտալիա-Հայաստան ընտրական հանդիպումը:


 Հայաստանի ազգային հավաքականի երկրպագուները բացառիկ հնարավորություն ունեն նույն ինքնաթիռով, հատուկ չարտերային չվերթով Հայաստանի ազգային հավաքականի հետ մեկնել Իտալիա եւ ներկա լինել Իտալիա-Հայաստան հանդիպմանը:


Ընդառաջելով բազմաթիվ երկրպագուների խնդրանքին, Հայաստանի ֆուտբոլի ֆեդերացիան հոկտեմբերի 14-16-ը կազմակերպում է Երևան-Նեապոլ-Երևան չարտերային չվերթը եւ երկրպագուների ուղեւորությունը:


 Հայաստանի ազգային հավաքականի հետ նույն ինքնաթիռով Նեապոլ մեկնել ցանկացող երկրպագուները կարող են ձեռք բերել ուղեւորության համապատասխան փաթեթները՝ դիմելով Հայաստանի ֆուտբոլի ֆեդերացիա՝ Խանջյան 27 հասցեով:


Ուղեւորության փաթեթն իր մեջ ներառում է.


-ինքնաթիռի տոմսը,


-հյուրանոցը (նախաճաշով)


-Օդանավակայան-հյուրանոց տրանսֆերը


-Հյուրանոց-մարզադաշտ տրանսֆերը


-Իտալիա-Հայաստան հանդիպման տոմսը


Հոկտեմբերի 14-16-ը մուտքի արտոնագիր (վիզա) ստանալու համար Հայաստանի Ֆուտբոլի Ֆեդերացիա պետք է ներկայացնել հետեւյալ փաստաթղթերը.


 -3x4 չափի երկու լուսանկար


-Անձնագիր, որի վավերականության ժամկետն առնվազն 3 ամսով պետք է գերազանցի մուտքի արտոնագրի ավարտի ժամկետը


-Անձնագրի 2-5 էջերի պատճենները և այլ էջերի պատճենները, որտեղ կան վերջին երեք տարվա մուտքի արտոնագրեր


-Ուղևորության ողջ ժամանակահատվածի համար վավերական բժշկական ապահովագրություն (հոկտեմբերի 14-ից 16-ը ընկած ժամանակահատվածում)


-Տեղեկանք աշխատավայրից՝ աշխատավարձի չափի վերաբերյալ նշումով և բացակայության թույլտվությամբ  (թարգմանված իտալերեն կամ անգլերեն)


-Տեղեկանք բանկային հաշվի վերջին վեց ամիսների շարժի և վերջնական մնացորդի վերաբերյալ (թարգմանված իտալերեն կամ անգլերեն) կամ ճանապարհորդական չեկեր


Բոլոր բնօրինակ փաստաթղթերի հետ պետք է ներկայացնել նաև մեկ պատճեն:


Փաստաթղթերը Հայաստանի ֆուտբոլի ֆեդերացիա պետք է ներկայացնել մինչև ս.թ. հոկտեմբերի 2-ը նեռարյալ:


Լրացուցիչ հարցերի դեպքում կարող եք զանգահարել 54-54-69, 54-14-05 հեռախոսահամարներով:  Նշենք, որ տեղերն անսահմանափակ չեն:
