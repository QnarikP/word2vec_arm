
Հայտնի է դարձել Ավստրալիայի Բաց առաջնության մրցանակային ֆոնդը 2019 թվականի համար: Այն, նախորդի համեմատ, ավելացել է 14 տոկոսով՝ 39 մլն դոլարից հասնելով 44,5 մլն-ի:


Հաղթողը ստանալու է 2,93 մլն, որը 100000 դոլարով ավելին է, քան նախորդ տարվա պարգևավճարը:


Հատկանշական է, որ այն թենիսիստները, ովքեր դուրս կմնան առաջին շրջանից, իրենց բանկային հաշիվները կավելացնեն 54000 դոլարով:


Զուգախաղերի հաղթողները կստանան 500000:


Հիշեցնենք, որ տղամարդկանց և կանանց մրցաշարերում պարգևավճարները նույնն են:


Հավելենք, որ մրցաշարը մեկնարկելու է հունվարի 14-ին: Գործող չեմպիոնները շվեյցարացի Ռոջեր Ֆեդերերն ու դանիացի Կարոլինա Վոզնյացկին են:
