
Հայաստանի ուժեղագույն շախմատիստ Լևոն Արոնյանի կարծիքով` հավակնորդների մրցաշարում առաջին տեղը զբաղեցնելու հնարավորություն դեռ կա: «Յուրաքանչյուր պարտիայի ես նայում եմ որպես առաձին փորձ: Արդեն անցել է մրցաշարի առաջին շրջանը, դեռ հնարավորություն կա պայքարելու առաջին տեղի համար, այնպես որ ամեն ինչ դեռ առջևում է: Պարզապես պետք է խաղալ և փնտրել հնարավորությունը»,-Արոնյանի խոսքերն մեջբերում «Արմենպրեսը»՝ հղում անելով մրցաշարի պաշտոնական կայքին:


Հիշեցնենք, որ երեկ կայացած 9-րդ տուրում հայաստանից գրոսմայստերը պարտվել է ադրբեջանցի Շախրիյար Մամեդյարովին:


Շախմատի աշխարհի չեմպիոնի հավակնորդների մրցաշարում խաղացվել է 9 տուր: Արոնյանը 5 միավորով երկրորդ տեղում է: Առաջատարը 6 միավորով Վիշվանաթան Անանդն է: 4,5-ական միավոր ունեն Վլադիմիր Կրամնիկը, Սերգեյ Կարյակինը և Շախրիյար Մամեդյարովը: 


Մարտի 24-ին մրցաշարում հանգստի օր է: Արոնյանի հաջորդ մրցակիցը Վեսելին Տոպալովն է: 
