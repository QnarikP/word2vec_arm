
Աշխարհի երկրորդ ուժեղագույն թենիսիստուհի Սերենա Ուիլիամսը նշել է, որ մինչև Ավստրալիայի Բաց առաջնությանը մասնակցելը չի ցանկանում մտածել ամուսնության մասին:


Ամերիկացի թենիսիստուհու ընտրյալը ամերիկահայ գործարար Ալեքսիս Օհանյանն է, ում հետ Սերենան հանդիպում է 2015 թվականի սեպտեմբերից:


«Ես ասել եմ, որ չեմ ցանկանում մտածել ամուսնության մասին մինչև Ավստրալիայի Բաց առաջնությունը: «Մեծ Սաղավարտի» մրցաշարն ինձ համար շատ կարևոր է: Ինձ էգոիստի պես եմ պահում և մտածում եմ կարիերայիս մասին: Այժմ ես կենտրոնացած եմ մարզումներիս վրա», - Ուիլիամսի խոսքն է փոխանցել մրցաշարի պաշտոնական կայքը:
