
«Լիվերպուլի» անգլիացի հարձակվող Դանիել Սթարիջին 6 ամսվա որակազրկում է սպառնում խաղադրույքների վերաբերյալ կանոնադրությունը խախտելու համար, հաղորդում է Tribal Football-ը:


Անգլիայի ֆուտբոլային ասոցիացիան այս պահին ուսումնասիրում է Սթարիջի հաղորդագրություններն ու զանգերը 2018 թվականի ձմեռային տրանսֆերային պատուհանի ընթացքում: Նշվում է, որ անգլիացու եղբայրը 10 հազար ֆունտ ստերլինգի խաղադրույք է կատարել հարձակվողի՝ իտալական «Միլան» տեղափոխության խաղադրույքի վրա: Արդյունքում՝ Սթարիջը վարձավճարով տեղափոխվել էր «Վեստ Բրոմվիչ»:


«Լիվերպուլն» ու հարձակվողը մինչեւ փետրվարի 11-ը պետք է պատասխանեն Անգլիայի ֆուտբոլային ասոցիացիայի ներկայացրած մեղադրանքին: 
