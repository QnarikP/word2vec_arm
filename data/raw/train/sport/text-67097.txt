
Բեռլինում շարունակվում է ընթանալ շախմատի աշխարհի չեմպիոնի կոչման հավակնորդների մրցաշարը, որին մասնակցում է 8 շախմատիստ, այդ թվում՝ Լևոն Արոնյանը:


Մրցաշարի հաղթողը նոյեմբերին նորվեգացի Մագնուս Կարլսենի հետ աշխարհի չեմպիոնի կոչումը վիճարկելու հնարավորություն կստանա:


Հինգերորդ տուրում Լևոն Արոնյանը սպիտակներով ոչ-ոքի խաղաց ռուսաստանցի Ալեքսանդր Գրիշչուկի նկատմամբ, չնայած պարտիայի ընթացքում հաղթելու լավ շանսեր ուներ: Հայ գրոսմայստերը 5-րդ տուրից հետո 2,5 միավոր ունի:


Ֆաբիանո Կարուանա - Սերգեյ Կարյակին և Դին Լիրեն - Շահրիար Մամեդյարով պարտիաները, նույնպես, ավարտվել են ոչ-ոքի արդյունքով, իսկ Վլադիմիր Կրամնիկն ու Ուեսլի Սոն շարունակում են հաղթանակի հասնելու ճանապարհներ փնտրել:


5-րդ տուրի բոլոր պարտիաներն ավարտվեցին ոչ-ոքի արդյունքով:


Լևոն Արոնյան (Հայաստան) - Ալեքսանդր Գրիշչուկ (Ռուսաստան)՝ 0,5:0,5


Ֆաբիանո Կարուանա (ԱՄՆ) - Սերգեյ Կարյակին (Ռուսաստան)՝ 0,5:0,5


Ուեսլի Սո (ԱՄՆ) - Վլադիմիր Կրամնիկ (Ռուսաստան)՝ 0,5:0,5


Դին Լիրեն (Չինաստան) - Շահրիար Մամեդյարով (Ադրբեջան)՝ 0.5:0,5


Մրցաշարային աղյուսակը՝ 5-րդ տուրից հետո


1. Ֆաբիանո Կարուանա - 3,5 միավոր 2. Վլադիմիր Կրամնիկ - 3 միավոր 3. Շահրիար Մամեդյարով - 3 միավոր 4. Լևոն Արոնյան - 2,5 միավոր 5. Ալեքսանդր Գրիշչուկ - 2,5 միավոր 6. Դին Լիրեն - 2,5 միավոր 7. Սերգեյ Կարյակին - 1,5 միավոր 8. Ուեսլի Սո - 1,5 միավոր
