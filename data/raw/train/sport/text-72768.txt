
«Մանչեսթեր Յունայթեդ»-ի նախկին գլխավոր մարզիչ Ժոզե Մոուրինյոյի համար իսկական անակնկալ է եղել իր պաշտոնանկությունը: Այս մասին տեղեկացնում է The Times-ը:


Աղբյուրի փոխանցմամբ, այդ օրը պորտուգալացի մասնագետը հանդիպել է ակումբի գործադիր տնօրեն Էդ Վուդվարդի հետ՝ կարծելով, թե պետք է հունվարին կայանալիք տրանսֆերները քննարկեն: Հաղորդվում է նաև, որ 55-ամյա մասնագետը վստահ է եղել, որ թիմի ղեկին կմնա մինչև ընթացիկ մրցաշրջանի ավարտը:


Հիշեցնենք, որ «կարմիր սատանաներ»-ի գլխավոր մարզչի ժամանակավոր պաշտոնակատար է նշանակվել Ուլե-Գունար Սուլշերը:
