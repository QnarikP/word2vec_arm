
«Ռոմա»-ն նոր մասնագետ է փնտրում թիմի ներկայիս գլխավոր մարզիչ Էյսեբիո Դի Ֆրանչեսկոյին փոխարինելու համար: Այս մասին տեղեկացնում է Football Italia-ն:


Աղբյուրի փոխանցմամբ, «գայլեր»-ը մտադիր են թիմի ղեկը վստահել իտալացի հայտնի մասնագետ Անտոնիո Կոնտեին, ով ներկա պահին ազատ է:


Նշենք, որ 49-ամյա մասնագետը դեռևս չի շտապում ընդունել իտալական ակումբի առաջարկը, քանի որ նորությունների է սպասում ՊՍԺ-ից և «Մանչեսթեր Յունայթեդ»-ից, որոնք ևս հետաքրքրված են իր ծառայություններով:
