
«Մանչեսթեր Յունայթեդ»-ի ղեկավարությունը թիմի ֆուտբոլիստների ներկայացրած վերջնագրերի պատճառով է պաշտոնանկ արել Ժոզե Մոուրինյոյին: Այս մասին տեղեկացնում է Daily Star-ը:


Աղբյուրի փոխանցմամբ, մանչեսթերյան ակումբը ստիպված է եղել կտրուկ որոշում կայացնել այն բանից հետո, երբ մեկնարկային կազմի միանգամից 4 ֆուտբոլիստ խոստացել է հունվարին հեռանալ թիմից, եթե պորտուգալացի մասնագետը մնա «Օլդ Թրեֆորդ»-ում: Վերոհիշյալ ֆուտբոլիստների անունները դեռևս գաղտնի են պահվում:


Հիշեցնենք, որ 55-ամյա մասնագետը վերջին շրջանում կոնֆլիկտային հարաբերություններ ուներ Պոլ Պոգբայի, Ալեքսիս Սանչեսի, Անտոնի Մարսիալի, Լյուկ Շոուի և Էրիկ Բայիի հետ:
