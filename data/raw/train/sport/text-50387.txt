
Աշխարհի առաջին ռակետ Նովակ Ջոկովիչը երրորդ անգամ անընդմեջ հաղթեց Փարիզի «Մասթերս 1000» մրցաշարում: Եզրափակիչ խաղում սերբ թենիսիստը 1 ժամ, 33 րոպեում 6:2, 6:4 հաշվով առավելության հասավ բրիտանացի Էնդի Մարեյի նկատմամբ: 


Ջոկովիչի ակտիվում 2 էյս կա, 28-ամյա թենիսիստը ոչ մի կրկնակի սխալ թույլ չտվեց, իրացրեց 9 հնարավոր բրեյք-փոյնթերից 4-ը: Մարեյի ակտիվում 4 էյս գրանցվեց, 2 կրկնակի սխալ: 


Նշենք, որ այս տիտղոսը Ջոկովիչի կարիերայում 58-րդն է և 10-րդը` ընթացիկ մրցաշրջանում: Ուշագրավ է, որ Ջոկովիչն ընթացիկ մրցաշրջանում հաղթել է 6 «Մասթերս 1000» շարքի մրցաշարում, ինչը ռեկորդային ցուցանիշ է:
