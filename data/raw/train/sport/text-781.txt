
Բրազիլիայի Սան-Պաուլո քաղաքում մեկնարկած շախմատի «Մեծ սաղավարտի» եզրափակիչ գերմրցաշարում տեղի ունեցավ առաջին տուրը: Ինչպես արդեն նշել էինք, Լեւոն Արոնյանը սպիտակներով  հաղթել էր ռուսաստանցի Սերգեյ Կարյակինին: Անսպասելի ավարտ ունեցավ Կարուանա – Կառլսեն պարտիան: ՖԻԴԵ-ի վարկանիշային աղյուսակի առաջատար Կառլսենը շահած դիրքում մի քանի կոպիտ սխալ քայլ կատարեց եւ 91-րդ քայլից հետո անձնատուր եղավ:Տուրի երրորդ պարտիան` Անանդ – Վալյեխո, ավարտվեց ոչ-ոքի: Առաջին տուրից հետո մրցաշարային աղյուսակը գլխավորեցին Արոնյանն ու Կարուանան` 3-ական միավոր: Հիշեցնենք, որ հաղթանակի համար տրվում է 3 միավոր:
