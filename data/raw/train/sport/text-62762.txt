
ԱՄՆ-ի Նևադա նահանգի Մարզական հանձնաժողովը հաստատել է ամերիկացի բռնցքամարտիկ Ֆլոյդ Մեյվեզերի և խառը մենամարտերի իռլանդացի չեմպիոն Կոնոր Մակգրեգորի երաշխավորված հոնորարները Լաս-Վեգասի մենամարտի համար:


Այս մասին «Թվիթերի» իր էջում հայտնում է «Yahoo»-ի լրագրող Մարկուս Վանդերբերգը:


Մեյվեզերը 100 մլն դոլար կվաստակի այս մենամարտի համար, իսկ Մակգրեգորը` 30: Սա երաշխավորված գումարն է. մարզիկները կստանան այն անկախ մենամարտի արդյունքից:


Այստեղ ներառված չեն հաղթանակի համար բոնուսները, ինչպես նաև տոմսերի վաճառքից և վճարովի հեռարձակումներից հասանելիք տոկոսները, ինչի շնորհիվ հոնորարը կարող է մի քանի անգամ աճել:


Հիշեցնենք` 40-ամյա Մեյվեզերը հաղթել է պրոֆեսիոնալ ռինգում անցկացրած բոլոր 49 մենամարտերում: Վերջին մենամարտը նա անցկացրել է 2015 թվականի սեպտեմբերին, ինչից հետո հայտարարել է կարիերան ավարտելու մասին:


29-ամյա Մակգրեգորի ակտիվում 24 մենամարտ կա UFC-ում: Իռլանդացին 21 հաղթանակ է տարել և կրել է 3 պարտություն:
