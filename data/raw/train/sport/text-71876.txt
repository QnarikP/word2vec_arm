
Մադրիդի «Ռեալը» պարտավոր է մինչեւ նոյեմբերի 11–ը նշանակել գլխավոր մարզիչի։ Իսպանացի Խուլեն Լոպետեգի հեռացումից հետո Արքայական թիմի գլխավոր մարզիչի ժամանակավոր պաշտոնակատարն է արգենտինացի Սանտյագո Սոլարին, որը նշանակվել է հոկտեմբերի 30–ին։


Իսպանիայի առաջնության կանոնադրությամբ, թիմը պաշտոնակատարի կարգավիճակում մարզիչ կարող է ունենալ 15 օրից ոչ ավելի։


Սոլարիի ղեկավարությամբ «Ռեալը» երեք խաղում տարել է նույնքան հաղթանակ, խփել է 11 գոլ, դարպասը պահել է անառիկ։


Ամենայն հավանականությամբ, Սոլարին էլ կմնա գլխավոր մարզիչի պաշտոնում։
