
Լոնդոնի քաղաքապետ Բորիս Ջոնսոնը մարզաշխարհին զարմացրել է իր հիանալի մարզավիճակով՝ կատարելով բավական բարդ բասկետբոլային հնարք: Թեմզայի ափին հատուկ հրապարակում նա մեջքով շրջված գնդակը նետել է ցանցը:


Այդպիսով 48-ամա քաղաքական գործիչը գովազդել է բասկետբոլի խոշորագույն՝ Եվրոլիգայի «Չորսի եզրափակիչը», որը մայիսին կայանալու է Լոնդոնում:


Հաջող նետումից հետո քաղաքապետը պարծեցել է, որ դիպուկ նետումը պատահական չէր եւ նա պատրաստ է անել ցանկացած պահի, գրում The Telegraph-ը:





Հետաքրքիր է, որ նախորդ շաբաթ ԱՄՆ-ի նախագահ Բարաք Օբաման անհաջողության մատնվեց բակային բասկետբոլային հրապարակում, 22 նետումից հաջող իրացնելով միայն երկուսը:



