
Անգլիական «Մանչեսթր Յունայթեդ» ֆուտբոլային ակումբի նախկին գլխավոր մարզիչ Ժոզե Մոուրինյոն հայտարարել է, որ պատրաստ չէ վերադառնալ Պորտուգալիա։ Նախօրեին լուր էր տարածվել, որ ֆուտբոլային «Բենֆիկա» ակումբի նախագահը  պատրաստ է հրավիրել պորտուգալացի մասնագետին աշխատանքի։  «Որպեսզի վերջ դրվի ապատեղեկատվությանը, ես ուզում եմ ասել. դեռևս ես մտադիր չեմ աշխատել Պորտուգալիայում»,- ասել է Մոուրինյոն։  Նա նշել է, որ «Բենֆիկա»-ի կողմից որևէ առաջարկություն չի ստացել։ Մասնագետն ընդգծել է, որ չի հաստատում և չի հերքում  սեփական կարիերայի հետ կապված որևէ առաջարկություն։
