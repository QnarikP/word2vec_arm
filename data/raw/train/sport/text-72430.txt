
Դեկտեմբերի 11-ին Լոնդոնում մեկնարկում է Grand Chess Tour-ի եզրափակիչ փուլի London Chess Classic մրցաշարը: Մրցաշարին իրավունք ունի մասնակցելու Հայաստանի շախմատի հավաքականի առաջատար Լևոն Արոնյանը:


Մասնակցության իրավունք են նվաճել նաև Ֆաբիանո Կարուանան (ԱՄՆ), Մաքսիմ Վաշիե-Լագրավը (Ֆրանսիա), Հիկարու Նակամուրան (ԱՄՆ): Այս մասին հաղորդում է մրցաշարի պաշտոնական կայքը:


London Chess Classic-ում լինելու են կիսաեզրափակիչներ և եզրափակիչ: Շախմատիստնեը 2-ական պարտիա են անցկացնելու դասական շախմատի կանոներով (դեկտեմբերի 11-12), որից հետո մրցելու են արագ և կայծակնային շախմատի ժամակարգով (դեկտեմբերի 13):


Կիսաեզրափակիչների հաղթողները կանցնեն եզրափակիչ, որի դասական մասը լինելու է դեկկտեմբերի 15-16-ը, իսկ արագ և կայծակնային մասը՝ դեկտեմբերի 17-ին: Նաև նախատեսված է թայ-բրեք՝ 3-րդ տեղին որոշելու համար:


Ընդհանուր մրցանակային ֆոնդը 300000 դոլար է: Հաղթողը կստանա 120000:
