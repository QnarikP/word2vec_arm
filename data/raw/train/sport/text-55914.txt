
Խանտի-Մանսիյսկում ավարտվեց շախմատի աշխարհի մինչև 14, 16 և 18 տարեկանների առաջնությունը:


Հայաստանի ներկայացուցիչներից մինչև 16 տարեկանների մրցաշարում հիանալի հանդես եկավ Հայկ Մարտիրոսյանը, իսկ մինչև 18 տարեկանների մրցաշարում՝ Մանուէլ Պետրոսյանը:


Հայկ Մարտիրոսյանը առաջին 7 տուրերում տարավ 7 հաղթանակ, իսկ մրցաշարի վերջին 4 պարտիաներն ավարտեց ոչ-ոքի արդյունքով, որը բավարար էր աշխարհի մինչև 16 տարեկանների չեմպիոն հռչակվելու համար: Մանուէլ Պետրոսյանը ևս 11 հնարավորից վաստակեց 9 միավոր և դարձավ աշխարհի մինչև 18 տարեկանների չեմպիոն:


Նշենք, որ Հայաստանը միակ երկիրն է, որ այս առաջնությունում ունի երկու ոսկե մեդալակիր։
