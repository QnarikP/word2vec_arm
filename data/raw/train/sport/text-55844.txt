
Հայկական շախմատի առաջատար Լևոն Արոնյանը կրկին ոչ-ոքի խաղաց Միխայիլ Տալի հուշամրցաշարում։


Արոնյանը երկրորդ տուրում սևերով խաղաղ դաշն է կնքել ռուսաստանցի Եվգենի Տոմաշևսկու հետ։ Պարտիան ավարտվել է 23-րդ քայլին։


Հուշամրցաշարի նախորդ՝ առաջին տուրում Լևոն Արոնյանն սպիտակներով ոչ-ոքի էր խաղացել Իսրայելի ներկայացուցիչ Բորիս Գելֆանդի հետ։ Այժմ հայ շախմատիստն ունի մեկ միավոր։
