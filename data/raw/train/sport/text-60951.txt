
 


Նորվեգիայի Ստավանգեր քաղաքում ընթացող «Norway Chess» սուպերմրցաշարում այսօր կայացան 3-րդ տուրի պարտիաները:


Հայկական շախմատի առաջատար Լևոն Արոնյանը այս տուրում սպիտակ խաղաքարերով ուժերն էր չափում հոլանդացի Անիշ Գիրիի հետ: Պարտիայի 53-րդ քայլին կողմերը հաշտություն կնքեցին: Հայ գրոսմայստերը ոչ-ոքի էր խաղացել նաև մրցաշարի նախորդ տուրերում:


Ոչ-ոքիներ գրանցվեցին նաև 3-րդ տուրի մյուս պարտիաներում.


Մագնուս Կարլսեն - Հիկարու Նակամուրա՝ 1/2:1/2 Սերգեյ Կարյակին - Վիշվանաթան Անանդ՝ 1/2:1/2 Մաքսիմ Վաշիե-Լագրավ - Ֆաբիանո Կարուանա՝ 1/2:1/2 Վլադիմիր Կրամնիկ - Ուեսլի Սո՝ 1/2:1/2


Կայացած երեք տուրերից հետո մրցաշարային աղյուսակը 2-ական միավորով գլխավորում են Վլադիմիր Կրամնիկն ու Հիկարու Նակամուրան: Արոնյանը ևս 5 շախմատիստների հետ 1.5 միավորով բաժանում է 3-8-րդ հորիզոնականները:


Մրցաշարի 4-րդ տուրում, որը կայանալու է հունիսի 10-ին, Արոնյանի մրցակիցը կլինի աշխարհի գործող չեմպիոն Մագնուս Կարլսենը:
