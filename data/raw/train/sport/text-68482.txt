
Նորվեգիայի Ստավանգեր քաղաքում շարունակում է ընթանալ Altibox Norway Chess 2018 շախմատի սուպերմրցաշարը, որին մասնակցում է նաև հայազգի Լևոն Արոնյանը:


Այսօր կայացած 4-րդ տուրում մեր շախմատիստը մրցում էր ադրբեջանցի Շահրիար Մամեդյարովի հետ: Պարտիայի 70-րդ քայլում Մամեդյարովը հասկանալով, որ այլևս ոչինչ անել չի կարող ստիպված եղավ հանձնվել:


Հարկ է նշել, որ սա Լևոնի առաջին հաղթանակն էր այս մրցաշարում: Ներկայումս մեր գրոսմայստերը վաստակած 2 միավորով կիսում է 3-6-րդ տեղերը:


Նշենք, նաև, որ 4-րդ տուրում կայացած 4 պարտիաներից՝ 2-ն ավարտվեց հաղթանակով, իսկ մյուս 2 պարտիայում գրանցվեց ոչ-ոքի արդյունքը: Մրցաշարում իր առաջին հաղթանակը տոնեց Արոնյանը, ով սպիտակ խաղաքարերով պարտության մատնեց ադրբեջանցի Շահրիար Մամեդյարովին:


Հարկ է նշել, որ այսօր չի կայացել Լիրեն Դինգ - Ֆաբիանո Կարուանա պարտիան, քանի որ չինացի գրոսմայստերը հեծանիով վթարի է ենթարկվել ու ազդրի վնասվածք ստացել: Ամենայն հավանականությամբ կողմերի միջւ հանդիպումը կկայանա հունիսի 4-ին:


Սերգեյ Կարյակին - Մաքսիմ Վաշիե-Լագրավ՝ 1-0


Լևոն Արոնյան - Շահրիար Մամեդյարով՝ 1-0


Հիկարու Նակամուրա - Մագնուս Կարլսեն՝ 0,5 - 0,5


Վիշվանաթան Անանդ - Ուեսլի Սո՝ 0,5 - 0,5 


Լիրեն Դինգ - Ֆաբիանո Կարուանա *


Մրցաշարային աղյուսակն 4-րդ տուրից հետո.


Մագնուս Կարլսեն՝ 3 միավոր Սերգեյ Կարյակին՝ 2,5 միավոր Ուեսլի Սո՝ 2 միավոր  Հիկարու Նակամուրա՝ 2 միավոր Վիշվանաթան Անանդ՝ 2 միավոր  Լևոն Արոնյան՝ 2 միավոր Շահրիար Մամեդյարով՝ 1,5 միավոր  Լիրեն Դինգ՝ 1,5 միավոր Մաքսիմ Վաշիե-Լագրավ՝ 1,5 միավոր Ֆաբիանո կարուանա՝ 1 միավոր


5-րդ տուրի խաղացանկը, որը կկայանա հունիսի 2-ին.


Մագնուս Կարլսեն - Վիշվանաթան Անանդ


Ֆաբիանո Կարուանա - Սերգեյ Կարյակին


Շահրիար Մամեդյարով - Հիկարու Նակամուրա 


Մաքսիմ Վաշիե-Լագրավ - Լևոն Արոնյան


Ուեսլի Սո -Լիրեն Դինգ
