
UFC-ի թեթև քաշային կարգի չեմպիոն Խաբիբ Նուրմագոմեդովի հայրը՝ Աբդուլմանապ Նուրմագոմեդովը հայտնել է, որ իր որդու և բռնցքամարտի աշխարհի նախկին չեմպիոն Ֆլոյդ Մեյվեզերի միջև մենամարտը, այնուամենայնիվ, կարող է տեղի ունենալ:


«Խաբիբի և Մեյվեզերի մենամարտը հնարավոր է, որովհետև Ֆլոյդը արդեն կապ է հաստատել մեր թիմի հետ: Այն կարող է տեղի ունենալ 30 հազարանոց «Ախմատ» արենայում մայիսի 4-ին:


Տղաս մի քանի անգամ սպարինգ մենամարտեր է անցկացրել պրոֆեսիոնալ բռնցքամարտիկների դեմ և բավականին լավ տեսք է ունեցել: Այնպես որ, այդ դիմակայությունում ոչինչ բացառել պետք չէ»,- անվանի մարզչի խոսքերը մեջբերում է Известия-ն:


Ավելի վաղ Նուրմագոմեդովը հայտարարել էր, որ ֆինանսական տեսանկյունից ամենաշահավետը հենց Մեյվեզերի դեմ մարտը կարող է լինել:
