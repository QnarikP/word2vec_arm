
Աշխարհի երկրորդ թենիսիստ Ռոջեր Ֆեդերերը գերմանական Հալե քաղաքում ընթացող «Մասթերս-500» կարգի մրցաշարի կիսաեզրափակչում պարտության է մատնել Իվո Կարլովիչին: Շվեյցարացին հաղթանակի է հասել երկու «թայ-բրեյքերում» հասած առավելության շնորհիվ. գրանցվել է 7:6(3), 7:6(4): Խաղը շարունակվել է 1 ժամ 28 րոպե:


Ուշագրավ է, որ երկու խաղափուլերի ընթացքում երկու թենիսիստներն էլ հաղթել են իրենց բոլոր մատուցումները: Խորվաթը կատարել է 33 էյս, որոնց շվեյցարացին պատասխանել է 6 անպատասխան մատուցումով:


Պրոֆեսիոնալ կարիերայում 86-րդ տիտղոսը նվաճելու համար Ֆեդերերը կմրցի Կեյ Նիսիկորի – Անրեաս Սեպպի զույգի հաղթողի հետ:



