
«Լոս Անջելես Գելաքսի»-ի հարձակվող Զլատան Իբրահիմովիչը չի հաստատել «Միլան» տեղափոխության մասիս լուրերը:


«Բոլորին է հայտնի, որ «Միլան»-ը հետաքրքրված է իմ ծառայություններով, սակայն հնարավոր է ևս մեկ մրցաշրջան անցկացնեմ Լոս Անջելեսում: «Միլան»-ում 2 հրաշալի տարիներ եմ անցկացրել: Հին գվարդիան դեռևս այնտեղ էր, իսկ հանդերձարանում հիանալի մթնոլորտ էր տիրում: Այդպիսի տղաների հետ մենք հաղթեցինք Սկուդետոն և ես լավագույն ռմբարկու դարձա: Ցանկանում էի մնալ և շարունակել հաճույք ստանալ, սակայն նրանք ստիպեցին հեռանալ ինձ: Ներկայի «Միլանում» շատ բան է փոխվել: Գատուզոն ֆանտաստիկ խաղացող էր, իսկ հիմա հրաշալի մարզիչ է: Երբ նայում եմ խաղերը, համոզվում եմ՝ խաղացողները որքան շատ են սիրում նրան»,- շվեդ հարձակվողի խոսքերը մեջբերում է Goal-ը:


Ավելի վաղ լուրեր էին տարածվել, որ 37-ամյա հարձակվողը համաձայնեցրել է պայմանագրի կետերը իտալական ակումբի հետ:
