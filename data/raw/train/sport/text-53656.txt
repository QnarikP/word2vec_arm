
Ստավանգերում ընթացող «Norway Chess 2016» մրցաշարի երկրորդ տուրում շախմատի Հայաստանի հավաքականի առաջատար Լևոն Արոնյանը մրցեց Նիլս Գրանդելիուսի հետ: Շախմատիստները ոչ-ոքի խաղացին՝ պարտիան ավարտելով 32-րդ քայլին:


Հիշեցնենք, որ առաջին տուրում Լևոն Արոնյանը սպիտակներով ոչ-ոքի էր խաղացել բուլղարացի Վեսելին Թոփալովի հետ: 


Տուրի մյուս պարտիաներում արձանագրվել են հետևյալ հաշիվները.


«Norway Chess 2016», երկրորդ տուր



Վեսելին Թոփալով - Մագնուս Կարլսեն՝ 0.5:0.5
Լի Չաո - Վլադիմիր Կրամնիկ՝ 0.5:0.5
Նիլս Գրանդելիուս - Լևոն Արոնյան՝ 0.5:0.5
Անիշ Գիրի  - Մաքսիմ Վաշյե-Լագրավ՝ 0:1
Պավել էլյանով  - Պենտալա Հարիկրիշնա՝ 0.5:0.5



Երկրորդ տուրից հետո Լևոն Արոնյանն ունի մեկ միավոր և Գիրիի, Թոփալովի, Լի Չաոյի հետկիսում է մրցաշարային աղյուսակի 4-7-րդ հորիզոնականները: Կարլսենը, Վաշյե-Լագրավը և Կրամնիկը 1.5-ական միավորով առաջատար եռյակում են, իսկ Գրանդելիուսը, Էլյանովն ու Հարիկրիշնան ունեն 0.5-ական միավոր:


Հավելենք, որ վաղը կայանալիք երրորդ տուրում Արոնյանը սպիտակ խաղաքարերով մրցելու է Լի Չաոյի հետ:
