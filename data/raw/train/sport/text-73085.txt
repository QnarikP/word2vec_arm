
«Յուվենտուսի» գլխավոր մարզիչ Մասիմիլիանո Ալեգրին ամփոփել է Իտալիայի առաջնության 20-րդ տուրի՝ «Կիևոյի» հետ հանդիպումը (3:0):


«Գուցե որոշ դրվագներում անփույթ էինք և անուշադիր, սակայն տղաները ցույց տվեցին իրենց վարպետությունը: Հիանալի հաղթանակ էր, շարժվում ենք առաջ:


Հաճելի է հետևել Դիբալայի խաղին:


Հնարավոր է՝ նա հիասաթափված է, որ չկարողացավ գոլ խփել, բայց նա դառնալու է իսկապես մեծագույն ֆուտբոլիստ:


Խեդիրան ծնկի վնասվածք ունի: Շուտով կգնահատենք նրա վիճակը: Ջանը նույնպես լավ տպավորություն թողեց, սակայն պետք է ավելի արագ շարժվի գնդակով»,- Ալեգրիի խոսքը մեջբերել է Football Italia-ն:


Նշենք, որ «Կիևոյի» հետ խաղում Դիբալան 2 գոլային փոխանցում է կատարել: Իտալիայի ընթացիկ առաջնությունում անցկացրած 18 խաղում Դիբալան դարձել է 2 գոլի և 5 գոլային փոխանցման հեղինակ:
