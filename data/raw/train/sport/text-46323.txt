
Բաքվում ընթացող Եվրոպական առաջին խաղերում մրցապայքարի են դուրս եկել սամբիստները:


Մինչև 90 կգ քաշային կարգում Աշոտ Դանիելյանը, ով սովորաբար գոտեմարտում է մինչև 82 կգ քաշային կարգում (այդ քաշային կարգը ներառված չէ խաղերի ծրագրում) 5-7 հաշվով պարտվեց Բելառուսը ներկայացնող, Եվրոպայի փոխչեմպիոն և աշխարհի առաջնության բրոնզե մեդալակիր Անդրեյ Կազուսյոնակին:


Այսպիսով, Դանիելյանը բրոնզե մեդալի համար կգոտեմարտի լիտվացի Ռադվիլաս Մատուկասի հետ:


Միևնույն ժամանակ, մինչև 57 կգ քաշային կարգում Տիգրան Կիրակոսյանին հաղթած ռուսաստանցի Այմերգեն Ատկունովըդուրս եկավ եզրափակիչ, իսկ դա նշանակում է, որ կիրակոսյանը կգոտեմարտի բրոնզե մեդալի համար: Նրա մրցակիցը կլինի Բելառուսի ներկայացուցիչ Վլադիսլավ Բուրձը:
