
Մեկնարկել է Դևիսի Գավաթի խաղարկության 1/8 եզրափակիչը։ Առաջին խաղային օրն Ավստրալիայի հավաքականը երկու հաղթանակ է տոնել Չեխիայի ընտրանու նկատմամբ։


Բերնար Տոմիչը պարտության է մատնել Իրժի Վեսելիին (6:4, 6:3, 7:6), իսկ դրանից առաջ անչափ հետաքրքիր մրցավեճ է կայացել Թանասի Կոկինակիսի ու Լուկաշ Ռոսոլի միջև։ Առաջին երկու խաղափուլերից հետո 18–ամյա ավստրալացին հաշվի մեջ զիջելիս է եղել 0։2 հաշվով, սակայն հետո կարողացել է կամային հաղթանակ տոնել։ Գրանցվել է 4։6, 2։6, 7։5, 7։5, 6։3 հաշիվը, իսկ խաղը շարունակվել է 3 ժամ 33 րոպե։


Նշենք, որ Դևիսի Գավաթի խաղարկություններում վերջին անգամ 0։2 հաշվի ժամանակ երիտասարդ թենիսիստի հաղթանակ գրանցվել էր 2004 թվականին, երբ աչքի էր ընկել Թոմաշ Բերդիխը։
