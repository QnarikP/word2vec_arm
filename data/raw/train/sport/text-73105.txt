
Կանանց աշխարհի 15-րդ ռակետ Սերենա Ուիլյամսը չկարողացավ հաղթահարել Մելբուրնում ընթացող թենիսի Ավստրալիայի բաց առաջնության քառորդ եզրափակիչի արգելքը:


5-րդ շրջանում 37-ամյա ամերիկուհին 3 սեթում պարտվեց աշխարհի 8-րդ ռակետ, չեխ Կարոլինա Պլիշկովային՝ 4:6, 6:4, 5:7: Մրցախաղը տեւեց 2 ժամ 10 րոպե: Ընդ որում՝ երրորդ սեթում Սերենան հաղթում էր 5:1 հաշվով, սակայն Պլիշկովան դարձավ անհավանական «քամբեքի» հեղինակ:


Կիսաեզրափակիչում Կարոլինա Պլիշկովան կմրցի ճապոնացի Նաոմի Օսակայի հետ, որը 6:4, 6:1 հաշվով հաղթեց ուկրաինացի Էլինա Սվիտոլինային:
