
Օլիմպիական խաղերի արծաթե մեդալակիր հունահռոմեական ոճի ըմբշամարտիկ Միհրան Հարությունյանը, ով սկսել է հանդես գալ նաև MMA-ում, այսօր իր երկրորդ մենամարտը անցկացրեց: 


Սամարայում Битва на Волге 8 մրցաշարի շրջանակում մեր մարզիկը մենամարտեց Բելառուսի ներկայացուցիչ Եվգենի Պերեպիչինի դեմ, ով մինչ այդ 6 մենամարտ էր անցկացրել՝ գրանցելով 3 հաղթանակ և նույնքան պարտություն:


Միհրանը, ով հասակով 10 սմ զիջում էր մրցակցին, հենց առաջին ռաունդից ակտիվ սկսեց մարտը և նախաձեռնությունը վերցրեց իր ձեռքը, մրցակցին տեղափոխեց պասիվ դիրք և սկսեց ուժգին հարվածներ հասցնել: Բելառուսցի մարտիկը անցավ պասիվ պաշտպանության, ինչի պատճառով էր մրցավարը ստիպված էր դադարեցնել մենամարտը և հաղթանակ շնորհել մեր մարտիկին:


Այսպիսով Միհրան Հարույթունյանը իր երկրորդ հաղթանակը տարավ MMA-ում:


Հավելենք, որ Битва на Волге 8 մրցաշարի պատվավոր հյուրերի թվում էր UFC-ի թեթև քաշային կարգի աշխարհի չեմպիոն Խաբիբ Նուրմագոմեդովը:



