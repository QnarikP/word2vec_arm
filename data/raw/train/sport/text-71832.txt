
Երեկ ՉԼ-ի խմբային փուլի 4-րդ տուրում Մադրիդի «Ռեալի» դարպասը պաշտպանում էր Տիբո Կուրտուան, մինչդեռ Լոպետեգիի ժամանակ այդ դերը ՉԼ-ում վստահված էր Կեյլոր Նավասին։  


«Ռեալի» գլխավոր մարզչի պաշտոնակատար Սանտիագո Սոլարին խաղից հետո անդրադարձել է իր որոշմանը։  


«Ես կայացրել էի այս որոշումը։ Կեյլորը վայելում է իմ հիացմունքն ու հարգանքը թե՛ որպես ֆուտբոլիստ, թե՛ որպես մարդ։ Նա շատ կարևոր է մեզ համար։ Այն, ինչ ես հիմա մտածում եմ, մեր հաջորդ խաղն է։ Ուրիշ ոչինչ»,-42-ամյա մասնագետի խոսքերն է մեջբերում Marca-ն։


Հիշեցնենք, որ «Ռեալը» առավելության հասավ «Պլզենի» նկատմամբ 5։0 հաշվով։ 
