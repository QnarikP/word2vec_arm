
Լևոն Արոնյանը հաղթանակ տոնեց ԱՄՆ-ի Սենթ Լուիս քաղաքում ընթացող «Սինքֆիլդի գավաթ» գերհզոր մրցաշարի չորրորդ տուրում:


Հայաստանի տղամարդկանց հավաքականի առաջատարն այս տուրում սև խաղաքարերով մրցեց Ուեսլի Սոյի հետ և հաղթանակ տոնեց 28-րդ քայլին: Այս հաղթանակից հետո Լևոն Արոնյանն ունի 3 միավոր և Վեսելին Թոփալովի հետ կիսում է մրցաշարային աղյուսակի 1-2-րդ հորիզոնականները:


Sinquefield Cup-2015, չորրորդ տուր


Ուեսլի Սո (ԱՄՆ) - Լեւոն Արոնյան (Հայաստան)՝ 0:1


Անիշ Գիրի (Հոլանդիա) - Մագնուս Կարլսեն (Նորվեգիա)՝ 0.5:0.5


Ֆաբիանո Կարուանա (ԱՄՆ) - Վիշվանաթան Անանդ (Հնդկաստան)՝ 0.5:0.5


Ալեքսանդր Գրիշչուկ (Ռուսաստան) - Վեսելին Տոպալով (Բուլղարիա)՝ 0.5:0.5


Մաքսիմ Վաշյե-Լագրավ (Ֆրանսիա) - Հիկարու Նակամուրա (ԱՄՆ)՝ 0.5:0.5


Հավելենք, որ այս պահին ընթանում է հինգերորդ տուրը: Արոնյանը սպիտակ խաղաքարերով մրցում է Ալեքսանդր Գրիշչուկի հետ:
