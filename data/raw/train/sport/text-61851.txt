
Մեծ Բրիտանիայում ընթացող թենիսի «Մեծ սաղավարտ»-ի այս տարվա երրորդ մրցաշարի՝ «Ուիմբլդոն»-ի կանանց մրցապայքարը մոտենում է ավարտին: Արդեն հայտնի են եզրափակիչ հանդիպման մասնակիցները:


Կիսաեզրափակիչ խաղում իսպանուհի Գարբինյե Մուգուրուսան ուժերն էր չափում Սլովակիան ներկայացնող Մագդալենա Ռիբարիկովայի հետ: Հանդիպումը շատ շուտ ավարտվեց: 1 ժամ 4 րոպե շարունակված խաղում Մուգուրուսան հեշտ հաղթանակ տարավ՝ 6:1, 6:1 հաշվով:


Կիսաեզրափակչի մյուս դիմակայությունում «Ուիմբլդոն»-ի հնգակի հաղթող Վինուս Ուիլյամսը խաղում էր բրիտանացի Յոհանա Կոնտայի հետ: Այստեղ նույնպես լուրջ պայքար չծավալվեց: 1 ժամ 14 րոպե շարունակված խաղում Ուիլյամսը հաղթեց 6:4, 6:2 հաշվով:
