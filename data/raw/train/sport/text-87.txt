
Շախմատի Համաշխարհային օլիմպիադայի կանանց մրցաշարի 9-րդ տուրում Հայաստանի հավաքականը 5-րդ անընդմեջ հաղթանակը տարավ եւ ընդհուպ մոտեցավ առաջատարներին: Այս անգամ մեր աղջիկները ուժեղ գտնվեցին Իրանի հավաքականից, որին հաղթեցին 3:1 հաշվով:


Իրենց մրցակիցներին հաղթեցին Էլինա Դանիելյան ու Մարիա Կուրսովան, իսկ Լիլիթ Գալոյանն ու Լիլիթ Մկրտչյանը ոչ-ոքի խաղացին:


Այս հաղթանակից հետո Հայաստանի կանանց հավաքականը 14 միավորով զբաղեցնում է 3-6-րդ տեղերը: Վաղը մեր հավաքականի մրցակիցը կլինի աշխարհի ուժեղագույն թիմերից մեկը՝ Ռուսաստանի հավաքականը:
