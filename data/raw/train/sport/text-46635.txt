
Երեկ՝ հունիսի 29-ին, Լոնդոնի Ուիմբլդոն արվարձանում մեկնարկել է Մեծ սաղավարտի այս տարվա 3-րդ մրցաշարը: Մրցաշարն անցկացվում է հունիսի վերջին և հուլիսի սկզբին խոտածածկ խաղահրապարակներում և տևում է 2 շաբաթ (հունիսի 29-ից հուլիսի 12-ը): Մրցաշարին մարզիկները մասնակցում են հինգ կարգերով` կանանց ու տղամարդկանց մենախաղեր, զուգախաղեր և խառը զուգախաղեր:


Թե’ տղամարդկանց, թե’ կանանց մենապայքարում մասնակցում է 128 մարզիկ, զուգախաղերում և’ կանաց, և’ տղամարդկանց մասնակցում է 64 զույգ, խառը զուգախաղերում՝ 32 զույգ:


Առաջին անգամ Ուիմբլդոնի մրցաշարը անցկացվել է 1877թ. և մրցաշարի անցկացման վերաբերյալ ունի հատուկ նախապայմաններ: Ուիմբլդոնում բոլոր մարզիկները պարտադիր պետք է հագնեն ճերմակ զգեստներ, և խաղահրապարակներում չպետք է լինի ոչ մի գովազդային պաստառ:


Մրցաշարի կենտրոնական կորտը տեղավորում է 15. 000 հանդիսատես: Մրցանակային ֆոնդը այս տարի կկազմի 26.75 մլն եվրո:


Կանանց մենապայքարում մրցաշարի ամենաշատ տիտղոսակիրը ամերիկուհի Մարտինա Նավրատիլովան է (9 տիտղոս):


Տղամարդկանց մենապայքարում ամերիկացի Պիտ Սամպրասը և շվեյցարացի Ռոջեր Ֆեդերերը նվաճել են հավասար 7-ական տիտղոս:
