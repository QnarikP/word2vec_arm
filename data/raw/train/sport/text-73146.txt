
Դադարեցվել է ինքնաթիռի որոնման գործողությունը, որտեղ  գտնվել է արգենտինացի ֆուտբոլիստ Էմիլիանո Սալան։  Ըստ լրատվամիջոցների հաղորդած տեղեկատվության՝ ուսումնասիրվել է գրեթե 4.5 հազար քառակուսի կիլոմետր տարածք, հեռախոսային կապերի տվյալները և  արբանյակի միջոցով ստացված պատկերը: Այդ գործողությունները որևէ արդյունք չեն տվել՝ փրկարարները չեն կարողացել գտնել որևէ ինքնաթիռի, օդաչուի կամ ուղևորի հետք։  Թեթև ինքնաթիռը, որում եղել են միայն  Էմիլիանո Սալան և օդաչուն, երկուշաբթի երեկոյան ֆրանսիական Նանտ քաղաքի օդանավակայանից թռել է Քարդիֆ, բայց կորել է ռադարների էկրանից Նորմանդական կղզիների շրջանում։ Անհետանալուց առաջ Սալան ձայնահաղորդագրություն է ուղարկել եղբորը, որում արգենտինացին ասել է, որ ինքնաթիռը կարող է կործանվել:  Նախկինում «Նանտ» ակումբում հանդես եկած 28-ամյա արգենտինացին հունվարի 19-ին պաշտոնապես տեղափոխվել էր «Կարդիֆ Սիթի»։
