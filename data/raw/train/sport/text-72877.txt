
Գերմանիայի չեմպիոն Մյունխենի «Բավարիայի» բրազիլացի պաշտպան Ռաֆինյան կվերադառնա հայրենիք, հաղորդում է գերմանական Bild–ը։


33–ամյա ֆուտբոլիստը կարիերան կշարունակի «Ֆլամենգոյում»։ Բանակցությունները վերջին փուլում են։ Ամռանն ավարտվում է Ռաֆինյայի պայմանագիրը «Բավարիայի» հետ։ Մյունխենյան ակումբը կփորձի արդեն այս ամիս վաճառել ֆուտբոլիստին։


Գերմանիայի ընթացիկ առաջնությունում Ռաֆինյան մասնակցել է 9 հանդիպման, խփել է մեկ գոլ, կատարել մեկ գոլային փոխանցում։
