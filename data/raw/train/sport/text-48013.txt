
Խառը մենամարտերի անպարտելի չեմպիոն Ռոնդա Ռոուզին թեթեւագույն քաշային կարգում UFC չեմպիոնի տիտղոսը պաշտպանելուց հետո հայտնել է, որ կարող է հաղթել պրոֆեսիոնալ բռնցքամարտի երկրորդ միջինքաշային կարգում WBA եւ WBC վարկածներով աշխարհի չեմպիոն Ֆլոյդ Մեյվեզեր կրտսերին։  «Ֆլոյդը պատմության լավագույն բռնցքամարտիկներից է։ Բռնցքամարտում նա ինձ հաստատ կհաղթեր, սակայն չեմ մասնակցում նման մենամարտերի։ Պայքարում եմ, որպեսզի գոյատեւեմ։ Առանց կանոնների մենամարտում կարող եմ հաղթել ցանկացածին այս մոլորակի վրա։ Բռնցքամարտը քաղցր գիտություն է հստակ կանոններով, որոնք հարգում եմ։ Սակայն խոսում ենք առանց կանոնների մենամարտի մասին, եւ ասացի, թե ինչ եմ մտածում։ Հետաքրքիր կլիներ հետեւել Ֆլոյդին, եթե իրեն կին ծեծեր։ Եվ թող նա շարունակի կեղծել, որ չգիտի, թե ով եմ ես»,- Ռոուզիի խոսքը մեջբերում է «ESPN»-ը։
