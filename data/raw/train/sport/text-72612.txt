
«Ռոմա»-ի երկրպագուները պահանջում են ակումբի նախագահ Ջեյմս Պալոտայի հրաժարականը: Այս մասին տեղեկացնում է Football Italia-ն:


Աղբյուրի փոխանցմամբ, դեկտեմբերի 15-ին Հռոմի մի շարք փողոցներում պաստառներ են հայտնվել, որոնց վրա գրված է եղել. «Պալոտա՛, հեռացի՛ր»: Երկրպագուները դժգոհ են թիմի գրանցած արդյունքներից, ինչպես նաև չեն ընդունում ակումբի նախագահի՝ Ռաջա Նայինգոլանի, Մոհամեդ Սալահի, Ալիսոն Բեկերի և Քևին Ստրոտմանի ծառայություններից հրաժարվելու որոշումը:


Նշենք, որ Ա Սերիայի 15 տուրից հետո «գայլեր»-ը վաստակել են 21 միավոր և ընթանում են մրցաշարային աղյուսակի 8-րդ հորիզոնականում:



