
Բրիտանացի բռնցքամարտիկ Ամիր Խանը հուսով է, որ կհանդիպի ութ քաշային կարգում աշխարհի նախկին չեմպիոն Մենի Պակյաոյի հետ: Հիշեցնենք, որ ֆիլիպինցին այս տարին ցանկանում է նվիրվել քաղաքական գործչի կարիերային, իսկ գալիք տարում կազմակերպել հինգ քաշային կարգերում աշխարհի չեմպիոն Ֆլոյդ Մեյվեզերի դեմ ռեւանշ-մենամարտը: Իսկ Խանը պլանավորում է ռինգ վերադառնալ նոյեմբերի վերջին կամ դեկտեմբերին:


«Կարծում եմ՝ այս մենամարտը շատ հեշտությամբ հնարավոր է կազմակերպել,_ Խանի խոսքերն է մեջբերում Sky Sports-ը: _ Կարծում եմ՝ Մենին իսկական տղամարդ է եւ կընդունի մարտահրավերը»:
