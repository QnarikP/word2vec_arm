
«Մոնակոն» այսօր պաշտոնապես կհայտարարի Լեոնարդու Ժարդիմի՝ թիմի գլխավոր մարզչի պաշտոնին վերադառնալու մասին: Ինչպես հայտնում է L'Equipe-ը, 44-ամյա մասնագետի պայմանագիրը նախատեսված կլինի մինչև 2021 թվականը:


Ժարդիմը 2014 թվականից էր գլխավորում «Մոնակոն»: Նրա գլխավորությամբ ակումբը դարձել է Ֆրանսիայի՝ 2016/17 մրցաշրջանի չեմպիոն, իսկ 2018 թվականի հոկտեմբերի 11-ին մասնագետը հեռացվել է անբավարար արդյունքների պատճառով:


Հոկտեմբերի 13-ին Անրին դարձել է Ժարդիմի փոխարինողը, բայց Ֆրանսիայի առաջնության 12 խաղում ընդամենը 2 հաղթանակ է տարել, Չեմպիոննեի լիգայի խմբում վերջին տեղն է զբաղեցրել, ինչպես նաև դուրս է մնացել Ֆրանսիայի Գավաթի խաղարկությունից:
