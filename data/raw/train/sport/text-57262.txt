
«Մեծ սաղավարտի» տարվա առաջին մրցաշարում` Ավստրալիայի բաց առաջնությունում անակնկալները շարունակվում են: Նովակ Ջոկովիչից հետո պայքարից դուրս մնաց նաև Էնդի Մարեյը:  Աշխարհի առաջին թենիսիստը 1/8 եզրափակչում մրցում էր Գերմանիան ներկայացնող Միշա Զվերևի հետ և անսպասելի պարտություն կրեց: Գրանցվել է 5:7, 7:5, 2:6, 4:6 հաշիվը:  Թենիսիստները հատկապես անհաջող են իրացրել իրենց մատուցումները: Բրիտանացին զիջել է սեփական մատուցումներից 7-ը, իսկ աշխարհի 50-րդ ռակետը` 5 դեպքերում: Մարեյը 10 էյս է կատարել, իսկ Զվերևը` 7:  Քառորդ եզրափակչում Զվերևը կմրցի Ռոջեր Ֆեդերեր – Կեյ Նիշիկորի զույգի հաղթողի հետ:


Եվս մեկ խաղում Ստեն Վավրինկան երեք թայ-բրեյքերի արդյունքում 7:6(2), 7:6(4), 7:6(4) հաշվով պարտության է մատնել Անդրեաս Սեպպիին:
