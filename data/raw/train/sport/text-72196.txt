
Միջազգային օլիմպիական կոմիտեի նախագահ Թոմաս Բախը Ճապոնիայի վարչապետ Սինդզո Աբեի հետ շրջել է  Ֆուկոսիմա քաղաքի մարզակառույցներով: Նրանք եղել են ստադիոնում, որտեղ կանցկացվեն բեյսբոլի և սոֆտբոլի մրցումները: Փոխվելու է  ստադիոնի ծածկույթը: Մարզահամալիրը հասանելի  կդառնա սահմանափակ հնարավորություններով մարդկանց համար:  ՄՕԿ–ի նախագահն ասել է, որ Ճապոնիայում 2011թ. տեղի ունեցած երկրաշարժից և ցունամիից հետո, այդ երկրի համապատասխան մարզակառույցները ակտիվորեն վերականգնվում են: Նա նաև հույս է հայտնել,որ խաղերը կանցնեն հաջողությամբ:


ՀԱՕԿ լրատվական բաժնի հաղորդմամբ  օլիմպիական խաղերի ծրագրում առաջին անգամ  ընդգրկվել են  բեյսբոլ, սոֆտբոլ, կարատե, սյորֆինգ, ժայռամագլցում և սքեյթբորդինգ մարզաձևերը:


Ջահի փոխանցավազքի մեկնարկը կտրվի 2020թ.մարտի 26 –ին, որը կտևի 121 օր: Տոկիոյի համաշխարհային գլխավոր մարզահանդեսը կսկսվի հուլիսի 24 –ին և կավարտվի օգոստոսի 9 –ին: Մասնակիցները կմրցեն 33 մարզաձևերից:
