
Նորվեգիայի Տրոմսո քաղաքում օգոստոսի 1-ին տեղի է ունեցել շախմատի օլիմպիադայի հանդիսավոր բացումը, որին մասնակցել են Նորվեգիայի կառավարության անդամները, ՖԻԴԵ-ի նախագահ Կիրսան Իլյումժինովը, 174 երկրների շախմատիստներ, պատվիրակներ և հյուրեր:


Օլիմպիադայի բացման պատիվն ընձեռվել է Նորվեգիայի ֆինանսների նախարար տիկին Զիվ Յենսենին: Նորվեգացիները բացման արարողության համար նախապատրաստել էին հատուկ տեսաերաժշտական ծրագիր, որին մասնակցում էին երկրի լավագույն ռոք երաժիշտները:
