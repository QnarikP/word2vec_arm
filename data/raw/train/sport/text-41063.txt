
Պրոֆեսիոնալ բռնցքամարտի գերծանր քաշային կարգում աշխարհի բացարձակ չեմպիոն Վլադիմիր Կլիչկոն խոստովանել է, որ եթե եղբոր դեմ ռինգ դուրս գար, ապա կպարտվեր:


«Հասկանում եմ, որ հանրությունը ցանկանում է տեսնել իմ եւ եղբորս միջեւ մենամարտը, սակայն դա անհնար է: Փրոմոութերները կհարստանային, հանդիսատեսը կխենթանար, սակայն դեռ շատ վաղուց մենք մեր մայրիկին խոստացել ենք, որ երբեք եւ ոչ մի պայմանների դեպքում միմյանց դեմ ռինգ դուրս չենք գա: Իսկ եթե ատկերացնենք այդ մենամարտն, ապա Վիտալին ինձ կհաղթեր, վստահ եմ դրանում: Դեռ մանկուց ես նրա հետ մրցելու ոչ մի շանս չեմ ունեցել»,_ Վլադիմիր Կլիչկոյի խոսքերն է մեջբերում Boxingscene.com-ը:


Հիշեցնենք, որ Վիտալին Վլադիմիրից մեծ է 5 տարով եւ պրոֆեսիոնալ ռինգում 47 մենամարտ է անցկացրել՝ կրելով ընդամենը 2 պարտություն: Այժմ նա զբաղվում է քաղաքականությամբ:
