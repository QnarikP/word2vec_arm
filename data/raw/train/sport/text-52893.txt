
Մոսկվայում ընթացող շախմատի աշխարհի չեմպիոնի Հավակնորդների մրցաշարում կայացել են 5-րդ տուրի պարտիաները:


Հայկական շախմատի առաջատար Լևոն Արոնյանն այս տուրում սպիտակ խաղաքարերով մրցեց Ֆաբիանո Կարուանայի հետ: Շախմատիստները ոչ-ոքի խաղացին, պարտիան ավարտվեց  30-րդ քայլին: Հինգերորդ տուրի մյուս պարտիաներում ևս գրացվեցին ոչ-ոքի արդյունքներ: 


Հավակնորդների մրցաշար, 5-րդ տուր



Լևոն Արոնյան - Ֆաբիանո Կարուանա՝ 0.5:0.5
Վիշվանաթան Անանդ - Հիկարու Նակամուրա՝ 0.5:0.5
Անիշ Գիրի - Պյոտր Սվիդլեր՝ 0.5:0.5
Վեսելին Թոփալով  - Սերգեյ Կարյակին՝ 0.5:0.5



Սերգեյ Կարյակինը շարունակում է գլխավորել մրցաշարային աղյուսակը՝ ակտիվում ունենալով 3.5 միավոր: Լևոն Արոնյանն ունի 3 միավոր և զբաղեցնում է երկրորդ հորիզոնականը: Անանդը, Կարուանան, Գիրին, Սվիդլերն ունեն 2.5-ական միավոր, Նակամուրան՝ 2, իսկ Թոփալովը՝ 1.5:


Մարտի 17-ին կայանալիք 6-րդ տուրում Լևոն Արոնյանը սպիտակ խաղաքարերով մրցելու է Նակամուրայի հետ, Անանդը խաղալու է Սվիդլերի հետ, Թոփալովը՝ Գիրիի, իսկ առաջատար Կարյակինի մրցակիցը լինելու է Կարուանան:
