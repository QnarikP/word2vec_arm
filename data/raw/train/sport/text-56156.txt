
Գերմանացի Անժելիկ Կերբերը WTA վարկածով ճանաչվել է տարվա թենիստուհի,- տեղեկացնում է կազմակերպության պաշտոնական կայքը:


Աշխարհի առաջին ռակետը քվեարկությունում ստացել է 50 ձայն: Այս տարի գերմանուհին հաղթել է Ավստրալիայի ու ԱՄՆ-ի Բաց առաջնություններում, դուրս եկել Ուիմբլդոնի եզրափակիչ: Կերբերը հաղթել է Շտուտգարտի մրցաշարում, ինչպես նաեւ նվաճել Ռիո-2016-ի արծաթե մեդալը:


Հիշեցնենք, որ 2012-ից 2015 թվականներին աշխարհի լավագույն թենիսիստուհի էր ճանաչվել Սերենա Ուիլյամսը:
