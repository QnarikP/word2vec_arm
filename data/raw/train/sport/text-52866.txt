
Մոսկվայում կայացան աշխարհի չեմպիոն Հավակնորդների մրցաշարի չորրորդ տուրի պարտիաները:


Հայաստանի ուժեղագույն գրոսմայստեր Լևոն Արոնյանն այս տուրում սև խաղաքարերով ոչ-ոքի խաղաց Պյոտր Սվիդլերի հետ, պարտիան ավարտվեց 41-րդ քայլին:


 Տուրի մյուս պարտիաներում Սերգեյ Կարյակինը հաղթանակ է տոնել Վիշվանաթան Անանդի նկատմամբ, Ֆաբիանո Կարուանան ոչ-ոքի է խաղացել Վեսելին Թոփալովի հետ, իսկ Հիկարու Նակամուրան միավորը կիսել է Անիշ Գիրիի հետ:


Հավակնորդների մրցաշար, չորրորդ տուր



Սերգեյ Կարյակին - Վիշվանաթան Անանդ՝ 1:0
Պյոտր Սվիդլեր  - Լևոն Արոնյան՝ 0.5:0.5
Ֆաբիանո Կարուանա - Վեսելին Թոփալով՝ 0.5:0.5
Հիկարու Նակամուրա - Անիշ Գիրի՝ 0.5:0.5



Այժմ Կարյակինն ունի 3 միավոր և գլխավորում է մրցաշարային աղյուսակը: Լևոն Արոնյանն առաջատարին զիջում է ընդամենը կես միավորով: Անանդը, Գիրին, Սվիդլերը, Կարուանան ունեն 2-ական միավոր, Նակամուրան՝ 1.5, իսկ Թոփալովը եզրափակում է մրցաշարային աղյուսակը՝ ակտիվում ունենալով 1 միավոր:


Հավելենք, որ մարտի 16-ին կայանալիք հինգերորդ տուրում Լևոն Արոնյանը սպիտակ խաղաքարերով մրցելու է Կարուանայի հետ, Գիրիի մրցակիցը լինելու է Սվիդլերը, Անանդինը՝ Նակամուրան, իսկ առաջատար Կարյակինը մրցելու է Թոփալովի հետ:
