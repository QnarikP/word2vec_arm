
Իսպանացի թենիսիստ Ռաֆայել Նադալը, ով Շանհայի «Masters-1000» մրցաշարի քառորդ եզրափակչում հաղթել է Բուլղարիայի ներկայացուցիչ Գրիգոր Դիմիտրովին 6:4, 6:7 (4:7), 6:3 հաշիվներով, տոնել է կարիերայի 870-րդ հաղթանակը:


Այս ցուցանիշով իսպանացին հավասարվել է ամերիկահայ թենիսիստ Անդրե Աղասիին:


Կարիերայում տարած հաղթանակների քանակով առաջատարը Ջիմի Քոնորսն է (1256): Այնուհետև` Ռոջեր Ֆեդերերն է (1121), Իվան Լենդլը (1068), Գիլյերմո Վիլասը (929), Ջոն Մակինրոյը (877):


Շանհայի մրցաշարի եզրափակիչ դուրս գալու համար Նադալը կմրցի Խորվաթիայի ներկայացուցիչ Մարին Չիլիչի հետ:
