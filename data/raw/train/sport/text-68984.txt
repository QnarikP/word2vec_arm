
Փարիզում ավարտվեց Grand Chess Tour-ի արագ շախմատի առաջնությունը, որին մասնակցում էր նաև հայազգի Լևոն Արոնյանը:


Ընդհանուր առմամբ մրցաշարը բաղկացած էր 9 տուրից: Յուրաքանչյուր խաղային օր մասնակիցները խաղում էին 3 պարտիա: Հաղթանակի համար տրվում էր 2 միավոր, ոչ-ոքիի դեպքում՝ 1 միավոր:


Մինչ այսօրվա պարտիաներն Արոնյանն հաջող էր հանդես եկել ու պայքարում էր հաղթողի կոչման համար, սակայն 7-9-րդ տուրերում վերջինս 2 պարտություն կրեց և մեկ անգամ էլ ոչ-ոքի խաղաց:


7-րդ տուրում ոչ-ոքի խաղաց Սերգեյ Կարյակինի հետ: 8-րդ ու 9-րդ տուրերում զիջեց Ֆաբիանո Կարուանային ու Մաքսիմ Վաշյե-Լագրավին:


Այսպիսով, մեր գրոսմայստերը 18 հնարավորից վաստակեց 9 միավոր և կիսեց 4-6-րդ հորիզոնակակնները: Հաղթող ճանաչվեց Ուեսլի Սոն:


Հարկ է նշել, որ ամերիկացի շախմատիստը հաղթող էր ճանաչվել նաև վերջերս Բելգիայում կայացած Grand Chess Tour-ի արագ շախմատ մրցաշարում:


Հիշեցնենք, որ վաղվանից սկսած մասնակիցներն իրենց ուժերը կփորձեն կայծակնային շախմատում, որը բաղկացած է 18 տուրից: 
