
Շախմատի աշխարհի 13-րդ չեմպիոն Գարի Կասպարովը ուրախ է, որ ռուսաստանցի հավակնորդ Սերգեյ Կարկյակինը չի կարողացել չեմպիոնական մրցամարտում հաղթել տիտղոսը պաշտպանած նորվեգացի Մագնուս Կարլսենին։


«Ակնհայտ է, որ Կարլսենը իր հնարավորություններից թույլ խաղաց։ Երեւում էր, որ նա չի կարողանում լուրջ ընկալել մրցակցին։ Մագնուսը ֆավորիտ էր, նա գերազանցում է Կարյակինին շախմատային պարտիայի բոլոր փուլերում։ Մագնուսը չեմպիոնական մակարդակի գրոսմայստեր է, Կարյակինը ընդամենը ուժեղ գրոսմասյտեր է, որը մարտական մարզական որակների շնորհիվ հասավ չեմպիոնական մրցամարտին։ Անհեթեթություն կլիներ Կարյակինի չեմպիոնությունը։ Ստեյնիցից սկսած չեմպիոնով հպարտանում են։ Կարյակինի դեպքում, այդպես չէր լինի։ Շատ տարօրինակ կլիներ, աստղերի անսովոր դասավորություն պետք է լիներ, որ Կարյակինի մակարդակի խաղացղը հաղթեր Կարլսենի մակարդակի խաղացողին»,- Կասպարովի խոսքը մեջբերում է svoboda.org-ը:


Կասպարովը 7 տարի առաջ եղել է Կարլսենի մարզիչներից մեկը։ Չեմպիոնի տիտղոսը պաշտպանելու օրը Կարլսենը դարձավ 26 տարեկան։
