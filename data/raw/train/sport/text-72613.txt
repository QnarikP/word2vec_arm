
Բունդեսլիգայի 15-րդ տուրում «Շտուտգարտ»-ը սեփական հարկի տակ 2:1 հաշվով առավելության է հասել «Հերտա»-ի նկատմամբ: 


Այդ խաղին ներկա է գտնվել նաև տանտերերի ավագ Կրիստիան Գենտների հայրը, ով մարզադաշտում մահացել է: Այս մասին տեղեկացնում է գերմանական ակումբի մամուլի ծառայությունը:


Աղբյուրի փոխանցմամբ, հանդիպման ժամանակ տղամարդու ինքնազգացողությունը վատացել է: Բժիշկներն առաջին օգնություն են ցուցաբերել, սակայն նրա կյանքը փրկել չի հաջողվել:


Նշենք, որ 33-ամյա ֆուտբոլիստն իր թիմի մեկնարկային կազմում էր և մասնակցել է ամբողջ հանդիպմանը:
