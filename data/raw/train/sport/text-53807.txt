
Մեկօրյա հանգստից հետո Նորվեգիայի Ստավանգեր քաղաքում կայացավ «Norway Chess 2016» սուպերմրցաշարի 7-րդ տուրը:


Հայաստանի հավաքականի առաջատար Լևոն Արոնյանը 6 ոչ-ոքիներից հետո վերջապես հաղթանակ տոնեց: Արոնյանը սպիտակ խաղաքարերով առավելության հասավ Պավել Էլյանովի նկատմամբ, պարտիան ավարտվեց 45-րդ քայլին:


Տուրի մյուս պարտիաներում գրանցվել են հետևյալ արդյունքները՝



Մագնուս Կարլսեն - Վլադիմիր Կրամնիկ՝ 1:0
Պենտալա Հարիկրիշնա - Մաքսիմ Վաշյե-Լագրավ՝ 0.5:0.5
Վեսելին Թոփալով - Անիշ Գիրի՝ 0.5:0.5
Նիլս Գրանդելիուս - Լի Չաո՝ 0.5:0.5



Մագնուս Կարլսենը շարունակում է գլխավորել մրցաշարային աղյուսակը՝ ակտիվում ունենալով 5 միավոր: Թոփալովը, Արոնյանը, Վաշյե-Լագրավը և Հարիկրիշնան ունեն 4-ական միավոր, Կրամնիկը՝ 3.5, Էլյանովը, Գիրին և Լի Չաոն՝ 3-ական, իսկ Գրանդելիուսը՝ 1.5: 


Ապրիլի 28-ին կայանալիք 8-րդ տուրում Լևոն Արոնյանը սպիտակ խաղաքարերով մրցելու է աշխարհի գործող չեմպիոն Մագնուս Կարլսենի հետ: Կայանալու են նաև Էլյանով - Լի Չաո, Գիրի - Գրանդելիուս, Վաշյե-Լագրավ - Թոփալով և Կրամնիկ - Հարիկրիշնա պարտիաները:
