
Իսպանական «Վիլյառեալի» գլխավոր մարզիչի պաշտոնում նշանակվել է Լուիս Գարսիա Պլասան, հաղորդում է ակումբի մամուլի ծառայությունը:


46-ամյա իսպանացի մասնագետի պայմանագիրը նախատեսված է մինչեւ այս մրցաշրջանի ավարտը: Պաշտոնը թափուր էր մնացել դեկտեմբերի 9-ին Խավյեր Կալյեխայի հեռացումից հետո:


12 տարի առաջ Պլասան եղել է «Վիլյառեալի» երկրորդ թիմի մարզիչը: Հետագայում նա գլխավորել է «Լեւանտեն», «Խետաֆեն», «Էլչեն»:


Դեկտեմբերի 13-ին «Վիլյառեալը» Եվրոպայի լիգայի խմբային փուլի վերջին տուրում կընդունի Մոսկվայի «Սպարտակին»:
