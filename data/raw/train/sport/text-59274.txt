
Խորվաթիայի Սպլիտ քաղաքում ավարտվեց ծանրամարտի Եվրոպայի առաջնության 105 կգ քաշային կարգի մասնակիցների պայքարը: Գերազանց հանդես եկավ Օլիմպիական խաղերի արծաթե մեդալակիր Սիմոն Մարտիրոսյանը, ով գերազանցեց բոլոր մրցակիցներին և հռչակվեց Եվրոպայի չեմպիոն: Երկամարտում հայ ծանրորդը գրանցեց 414 կգ արդյունք (184+230):


Երկրորդ տեղը զբաղեցրեց Բուլղարիան ներկայացնող Վասիլ Գոսպոդինովը (397), երրորդը` լեհ Արկադիուշ Միխալսկին (387):


Այս քաշային կարգում Հայաստանի մյուս ներկայացուցիչ Սամվել Գասպարյանը երկամարտի 375 կգ արդյունքով (165+210) գրավեց 6-րդ տեղը:


Այսօր երեկոյան +105 կգ քաշային կարգում հանդես կգան Գոռ Մինասյանը եւ Ռուբեն Ալեքսանյանը:
