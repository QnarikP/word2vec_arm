
«Ռեալ»-ի պաշտպան Սերխիո Ռամոսը «Մալագա»-ի դեմ խաղից հետո խախտել է հակադոպինգային կանոնները: Այս մասին տեղեկացնում է Football Leaks-ը:


Պարբերականը հոդված է հրապարակել, որում զետեղված է «Մալագա» - «Ռեալ» հանդիպման դոպինգ-վերահսկման տեսուչի արձանագրությունը:


«Ռամոսը մոտեցավ ինձ և հարցրեց, թե կարող է լոգանք ընդունել «Մալագա»-ի դեմ խաղից հետո: Ես նրան ասացի, որ դա արգելված է AEPSAD-ի կանոնադրությամբ: Նա համաձայն չէր իմ որոշմանը և ասաց, որ «Ռեալ»-ի խաղացողներին թույլատրվում է լոգանք ընդունել ոչ միայն ՈւԵՖԱ-ի հովանու ներքո անցկացվող մրցաշարերի խաղերից հետո, այլև՝ Լա Լիգայի: Ես պատասխանեցի, որ տեղյակ չեմ և չեմ կարող դա թույլ տալ: Ֆուտբոլիստն արհամարհեց իմ զգուշացումները և լոգանք ընդունեց իմ հսկողության ներքո: Դրանից հետո նրան ասացի, որ այդ մասին տեղեկացնելու եմ իմ զեկույցում, սակայն Ռամոսը դրան ոչ մի կարևորություն չտվեց»,- ասված է զեկույցում: 


Նշենք, որ դեռևս հայտնի չէ, թե ինչ պատիժ կստանա իսպանացի ֆուտբոլիստը:
