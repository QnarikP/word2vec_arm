
Շվեյցարիայի Ցյուրիխ քաղաքում անցկացվող շախմատային սուպերմրցաշարի երկրորդ տուրում Լևոն Արոնյանը սևերով 28-րդ քայլում պարտվեց աշխարհի նախկին չեմպիոն Վիշվանաթան Անանդին: Օրվա մյուս 2 պարտիաներն ավարտվեցին ոչ ոքի:


Առաջին տուրում Հայաստանի ուժեղագույն գրոսմայստերը սպիտակներով միավորը կիսել էր ռուս Սերգեյ Կարյակինի հետ: Լևոն Արոնյանի հաջորդ մրցակիցը ռուս Վլադիմիր Կրամնիկն է:


Հիշեցնենք, որ Ցյուրիխում հայ գրոսմայստերը հաղթող էր ճանաչվել կայծակնային խաղի մրցաշարում:


Ցյուրիխ, երկրորդ տուր


Վիշվանաթան Անանդ (Հնդկաստան, 2797) - Լեւոն Արոնյան (Հայաստան, 2777)՝ 1:0


Սերգեյ Կարյակին (Ռուսաստան, 2760) - Ֆաբիանո Կարուանա (Իտալիա, 2811)՝ 0.5:0.5


Վլադիմիր Կրամնիկ (Ռուսաստան, 2783) - Հիկարու Նակամուրա (ԱՄՆ, 2776)՝ 0.5:0.5
