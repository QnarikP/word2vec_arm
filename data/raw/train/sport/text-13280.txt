
Այսօր Նորվեգիայի Ստավանգեր քաղաքում մեկնարկում է շախմատի գերմրցաշար, որին մասնակցում է 10 գրոսմայստեր: Նշենք, որ նման կարգի գերմրցաշար առաջին անգամ է անցկացվում Նորվեգիայի տարածքում, եւ դա, իհարկե, պայմանավորված է աշխարհի չեմպիոնի հավակնորդ, ՖԻԴԵ-ի դասակարգման աղյուսակի անվիճելի առաջատար Մագնուս Կառլսենի գործոնով: 


Մասնակիցների կազմը բավական ուժեղ է. Մագնուս Կառլսեն (Նորվեգիա, 2868), Լեւոն Արոնյան (Հայաստան, 2813), Վեսելին Թոփալով (Բուլղարիա, 2793), Վիշի Անանդ (Հնդկաստան, 2783), Հիկարու Նակամուրա (ԱՄՆ, 2775), Պյոտր Սվիդլեր (Ռուսաստան, 2769), Սերգեյ Կարյակին (Ռուսաստան, 2767), Թեյմուր Ռաջաբով (Ադրբեջան, 2745), Վան Հաո (Չինաստան, 2743), Յոն Լյուդվիգ Համեր (Նորվեգիա, 2608):


Հավասար միավորների դեպքում հաղթողը կորոշվի լրացուցիչ խաղում կամ բլից մրցաշարում:


Պարտիայի տեւողությունը. 100 րոպե՝ 40 քայլի համար, այնուհետեւ՝ 50 րոպե՝ 20 քայլի համար եւ 15 րոպե՝ մինչեւ պարտիայի ավարտը: Յուրաքանչյուր քայլի համար ավելացվում է 30 վայրկյան:


Խաղային  օրերը. մայիսի 8-10, 12-15, 18: Հանգստյան օրերը` մայիսի 11, 16:


Տուրերի մեկնարկը` Երեւանի ժամանակով 17:00, վերջին տուրը` 14:00:


Այսօր կմեկնարկի մրցաշարի 1-ին տուրը, որի զույգերն են. Անանդ-Արոնյան, Կառլսեն-Թոփալով, Նակամուրա-Վան Հաո, Սվիդլեր-Համեր, Կարյակին-Ռաջաբով: 



