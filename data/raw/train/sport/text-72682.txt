
«Մոնակոյի» գլխավոր մարզիչ Թիերի Անրին չի բացառում ձմեռային տրանսֆերային պատուհանի ժամանակ նոր ֆուտբոլիստներ գնելու հավանականությունը։


- Ցանկանում ենք մի քանի նոր ֆուտբոլիստ հրավիրել, բայց նրանց անունները չեմ հրապարակի։ Բոլոր ակումբներն էլ ցանկանում են ամրապնդել կազմերը հունվարին։ Մենք այնպիսի վիճակում ենք, որ պետք է մտածենք ամրապնդման մասին։ Բայց ձմռանը դժվար է ֆուտբոլիստներ ձեռք բերել։ Մինչդեռ մեզ այնպիսի խաղացողներ են պետք, որոնք ի վիճակի կլինեն շտկել իրավիճակը։ Բավական է նայել «Սենտ Էտիենին» անցած մրցաշրջանում։ Նրանք վատ էին խաղում, բայց ձմռանն ամրապնդեցին կազմը և պայքարեցին եվրագավաթների համար։ Դեռ չգիտեմ՝ քանի նոր ֆուտբոլիստի կարիք ունենք։ Շատ վնասվածք ստացած խաղացողներ ունենք, նրանք շուտով շարք կվերադառնան։ Ես նույնիսկ նրանց խաղը չեմ տեսել,- Անրիին է մեջբերում AFP-ն։


17 տուրից հետո «Մոնակոն» 19-րդ տեղում է՝ վաստակած 13 միավորով։
