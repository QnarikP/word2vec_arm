
Սեպտեմբերի 3-27-ը Թբիլիսիում կանցկացվի շախմատի աշխարհի գավաթի խաղարկությունը: Նոկաուտի փուլում կմասնակցեն 128 շախմատիստներ: Աշխարհի թոփ 30 լավագույն շախմատիստներից չեն մասնակցում միայն 2-ը։


Հայաստանն այս մրցաշարում կներկայացնեն Լևոն Արոնյանը, Հրանտ Մելքումյանը և  Ռոբերտ Հովհաննիսյանը:


1/64 եզրափակչում Լևոն Արոնյանը կխաղա Դանիել Կաուդերիի հետ (ՀԱՀ), Հրանտ Մելքումյանը ՝ Բորիս Գրաչյովի (ՌԴ), Ռոբերտ Հովհաննիսյանը՝ Մաքսիմ Ռոդշտեյնի (Իսրայել):


Մրցաշարի մրցանակային ֆոնդը կազմում է 1.600.000 ամն դոլար։ Գումարի 20%-ը  կտրամադրվի Շախմատի միջազգային ֆեդերացիային (ՖԻԴԵ)։ Հաղթողը կստանա 96 հազար ամն դոլար, արծաթե մեդալակիրը՝ 60 հազար, բրոնզե մեդալակիրը ՝ 40 հազար:


Բացի եզրափակչի խաղերից մնացած մյուս հանդիպումները կլինեն 2 պարտիայից՝ ՖԻԴԵ-ի հսկողության ներքո։ 90 րոպե 40 քայլի համար, այնուհետև 30 րոպե մինչև պարտիայի ավարտը՝  30 վայրկյան ամեն քայլի համար։ Ոչ-ոքի դեպքում կխաղարկվի թայ-բրեյք․ 2 պարտիա 25 րոպե՝ ամեն քայլի համար 10 վայրկյան։


Եզրափակչի մասնակիցները կանցկացնեն 4 հանդիպում՝ ՖԻԴԵ-ի հսկողության ներքո։


1-ին տուր – սեպտեմբերի 3-5


2-րդ տուր – սեպտեմբերի 6-8


3-րդ տուր – սեպտեմբերի 9-11


4-րդ տուր – սեպտեմբերի  12-14


Քառորդ եզրափակիչ – – սեպտեմբերի  15-17


Կիսաեզրափակիչ – – սեպտեմբերի   19-21


Եզրափակիչ – սեպտեմբերի   23-27
