
Պրեմիեր լիգայի 14-րդ տուրում նախօրեին «Արսենալը» «Էմիրեյթս» մարզադաշտում ընդունել էր «Տոտենհեմին»: Խաղն ավարտվել էր տանտերերի հաղթանակով` 4:2 հաշվով։  360tv.ru-ի հաղորդմամբ,  «Տոտենհեմի» երկրպագուն ձերբակալվել է այն բանի համար, որ «Արսենալի» հարձակվող սևամորթ Պյեր-Էմերիկ Օբամեյանգի ուղղությամբ բանան է նետել։ Բանանը նետել է այն  ժամանակ, երբ ֆուտբոլիստը տոնում էր իր 11 մետրանոց գոլը։  Անվտանգության ծառայությունն անհապաղ գտել է ենթադրյալ հանցագործին։ Այնուհետև ոստիկանները գնացել և ձերբակալել են նրան։ Անհայտ է՝ արդյոք դեպքը կապված է ռասիզմի հետ։ «Տոտենհեմի» ներկայացուցիչն ասել է, որ «նման արարքը բոլորովին անընդունելի է և այդ երկրպագուին կարգելեն այցելել խաղերին»։
