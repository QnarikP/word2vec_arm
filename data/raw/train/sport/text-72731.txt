
UFC-ի նախագահ Դանա Ուայթը կարծում է, որ իդեալական մարտիկ լինելու համար Կոնոր ՄաքԳրեգորին մեկ բան չի հերիքում:


«Կոնորի հետ դժվար է ընդհանուր հայտարարի գալը, և նա վաստակել է այդ իրավունքը: Երբ մարդիկ հարցնում են՝ ո՞րն է նրա գլխավոր թերությունը, առանց վարանելու պատասխանում եմ, որ դա ուշանալու սովորությունն է:


Դրանից զատ՝ ՄաքԳրեգորը հիանալի և ուրախ տղա է, ինչպես նաև ֆանտաստիկ մարտիկ: Եթե կարողանար ներկայանալ ճիշտ ժամանակին, ապա կարող եմ հավաստիացնել՝ իդելական մարզիկ կլիներ»,- ամերիկացու խոսքերը փոխանցում է Barstool Sports-ը:


Հավելենք, որ UFC 202 և 229 մրցաշարերի մամուլի ասուլիսների ժամանակ իռլանդացին ժամանակին չի ներկայացել:
