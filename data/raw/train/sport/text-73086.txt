
Մադրիդի «Ռեալ»-ը «Չելսի»-ի հարձակողական ոճի կիսապաշտպան Էդեն Ազարի հետ համաձայնեցրել է անձնական պայմանագրի կետերը, տեղեկացնում է Daily Star-ը:


Աղբյուրի հաղորդմամբ, բելգիացին «արքայական» ակումբի հետ 5-ամյա պայմանագիր կկնքի՝ տարեկան 13 մլն եվրո աշխատավարձով:


Պայմանագրում մանրամասն նշված են նաև այն հավելավճարները, որոնք 28-ամյա խաղացողը կարող է ստանալ համապատասխան արդյունքների դեպքում.


Իսպանիայի առաջնությունում հաղթելու համար 1 մլն, «Ոսկե գնդակ»-ը կամ Չեմպիոնների լիգայի գավաթը նվաճելու դեպքում 1.5 մլն եվրո:


Հիմա «սերուցքայիններ»-ը պետք է համաձայնության գան լոնդոնյան ակումբի հետ ֆուտբոլիստի տեղափոխության արժեքի հարցում:


Ավելի վաղ հայտնի էր դարձել, որ «ազնվականներ»-ը պահանջում են 112 մլն, իսկ մադրիդյան գրանդը ցանկանում է գործարքն իրականացնել՝ վճարելով 75 մլն եվրո:
