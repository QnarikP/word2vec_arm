
Ռեփեր Կյորտիս Ջեքսոնը, ով առավել հայտնի է 50 Cent կեղծանունով, ընդունել է Խաբիբ Նուրմագոմեդովի  հրավերը:


Երգիչը կժամանի Դաղստան, որպեսզի բանակցություններ վարի մարզիկի հետ`ամերիկյան Bellator-ում հանդես գալու համար.


«Ընդունում եմ Խաբիբ Նուրմագոմեդովի հրավերը և պատրաստ եմ հանդիպել նրան ու նրա թիմին Դաղստանում:


Այդ ամենը կլինի այն բանից հետո, երբ ավարտեմ «Իշխանություն» սերիալի նկարահանումները»,- գրել է ռեփերը Instgram-ի իր էջում:


Հաջորդ գրառման մեջ նույնպես 50-cent-ը նշել է Խաբիբին` ևս մեկ անգամ հայտնելով, որ պատրաստվում է պայմանագիր կնքել նրա հետ:


Ավելի վաղ հայտնի էր դարձել, որ 50 Cent-ը պատրաստ է 1 միլիոն դոլար մրցանակային գումար վճարել Bellator-ի կիսաթեթև քաշային կարգի Գրան պրիի հաղթողին:
