
Աշխարհի գործող չեմպիոն Մագնուս Կարլսենը կարծում է, որ Ստավանգերում ընթացող Altibox Norway Chess 2018 շախմատի սուպերմրցաշարի 3-րդ տուրում ադրբեջանցի Շահրիյար Մամեդյարովն ու ռուս Սերգեյ Կարյակինը նախապես պայմանավորված են եղել, որպեսզի պարտիան ոչ-ոքի ավարտեն:


«Ապացույցներ չունեմ, բայց հաստատ գիտեմ, որ նրանք նախկինում այդպես վարվել են: Պետք է ավելի ուշադիր հետևել ընկերների միջև ընթացող պարտիաներին: Բախտի բերմամբ աշխարհի չեմպիոնի կոչման համար պարտիաներում նման բան չի լինում, բայց ամեն դեպքում պետք է քայլեր ձեռնարկել այդպիսի խաղերի դեմ»,- նորվեգացու խոսքերն է մեջբերում TV2-ը:


Հիշեցնենք, որ մրցաշարին մասնակցում է նաև հայազգի Լևոն Արոնյանը: 8-րդ տուրից հետո աղյուսակը գլխավորում են Կարլսենն ու Հիկարու Նակամուրան, ովքեր ունեն 4 միավոր: Արոնյանը 3,5 միավորով կիսում է 3-6-րդ տեղերը:
