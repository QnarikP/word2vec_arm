
«Մեծ Սաղավարտի» մրցումների 6-ակի չեմպիոն, աշխարհի նախկին առաջին ռակետ ամերիկահայ Անդրե Աղասին,ով մարզում է սերբ Նովակ Ջոկովիչին, կիսվել է նրա` հաջորդ մրցաշրջանում վերադարձից ունեցած սպասելիքներով.


«Երբ Նովակը վերահսկում է խաղի ընթացքը, նա դա անում է այնպես, ինչպես ես էի անում. տիրում է նախաձեռնությանը, բայց ռիսկի չի դիմում:


Այդուհանդերձ, նա ավելի լավ է պաշտպանվում, քան` ես, նույնիսկ իմ լավագույն տարիներին: Նույնը վերաբերում է նաև գնդակն ընդունելուն: Ես կարծում եմ, որ նա կարող է հաղթել ցանկացած խաղ, որին մասնակցում է, և նրանից հենց դա եմ ակնկալում: Ես հավատում եմ, որ նա ավելի ուժեղ կդառնա:Տեսեք, թե այս տարի որքան գեղեցիկ խաղացին Ֆեդերերն ու Նադալը: Ոչ ոքի չի կարելի ցանկից դուրս թողնել: Նովակը շատ տաղանդավոր է, նա զգում է գնդակը, զգում է կորտը: Նա հիանալի փակում է ամբողջ կորտը, փայլուն կերպով է պաշտպանվում և հակագրոհում: Վստահ եմ, որ նա բոլորին ինչ-որ առանձնահատուկ բան ցույց կտա»,- ասել է Աղասին «Adelaide Now»-ին տված հարցազրույցում:
