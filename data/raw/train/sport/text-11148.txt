
Հայաստանի հավաքականի գլխավոր մարզիչ Վարդան Մինասյանը այսօր՝ մարտի 25-ին, 2014թ. Աշխարհի առաջնության ընտրական փուլի Հայաստան-Չեխիա հանդիպումից առաջ հանդիպեց լրագրողներին.


- Երիտասարդական հավաքականի հետ խաղի տպավորությունը: 


- Բոլոր հարցերի պատասխաններըը ստացանք, մեկ ֆուտբոլիստի հարցում դեռ կան կասկածներ: Բոլորդ էլ գիտեք, որ Օզբիլիսը երեք օր է մարզվել, դժվար է նրա մասնակցության հարցը: Եթե մի փոքր կասկածեցինք, հաստատ վնաս չենք տա Օզբիլիսի առողջությանը:


- Այդ ընկերական հանդիպումը բավարարե՞ց Ձեզ:


- Իհարկե չբավարարեց, բայց ֆուտբոլիստների ենթագիտակցության մեջ կար, որ ընկերական խաղ էր: Եթե այդպես խաղան, իհարկե հաջողության չեն հասնի Չեխիայի դեմ խաղում:


- Ո՚՞վ է հանդիպման ֆավորիտը:


- Երկու թիմերի մոտ էլ շատ բարձր է մոտիվացիան՝ ելնելով մրցաշարային դրությունից: Հնարավորությունները 50/50 եմ գնահատում:


- Այն որ Չեխիան պարտվեց Դանիային ինչպես կազդի խաղի վրա:


- Դա այդքան մեզ համար կարևոր չէ, որքան որ մեզ համար, մենք ինչպես պատրաստվում էինք, այդպես էլ կպատրատսվեինք: Հոգեբանական առումով ավելի բարդ է չեխերի համար, բայց նրանք պրոֆեսիոնալներ են և կհաղթահարեն այդ իրավիճակը


- Հարձակողակա՞ն ֆուտբոլ է խաղալու Հայաստանը:


- Խաղասկզբում միշտ պետք է բալանս լինի, իսկ խաղի ընթացքը արդեն կախված կլինի հաշվին:


- Չեխիայի մասին ի՞նչ կարծիք ունեք:


- Եվրո-2012-ից սկսած հետևում եմ Չեխիայի հավաքականի հանդիպումներին, շատ ուժեղ և կարգապահ թիմ է: Տարօրինակ արդյունք էր Դանիայի դեմ 0:3-ը, խաղը հավասար էր, բայց Դանիան առաջինը խփեց և հաղթանակ տարավ: Չեխիայի հավաքական խաղաոճը չի փոխվում, վեց-յոթ խաղ եմ դիտել և բոլորը կրկնվում են, կան նյուանսները:


- Օզբիլիսը, եթե չխաղա, ո՞վ կխաղա:


- Էդգար Մանուչարյանը:


- Տրամադրվածությունն ինչպիսի՞ն է թիմի մոտ:


- Շատ լավ, նրանց լրացուցիչ տրամադրելու կարիք չկա:


- Մխիթարյանի և Մովսիսյանի հետ խոսե՞լ եք Հյուբշմանի և Սուխիի մասին:


- Կան առաջատարներ թիմում և մենք խեսել ենք ընդհանուր թիմի մասին: Իսկ առաջատարները Պետր Չեխն ու Ռոսիցկին:


- Եթե գաղտնիք չէ, ո՞վ է խաղալու պաշտպանության կենտրոնում Արզումանյանի հետ:


- Այդպես ստացվում է, որ ողջ կազմը կասեմ... Հարոյան, Ոսկանյան, Խաչատուրով:


Աղբյուրը՝ totalfootball.am
