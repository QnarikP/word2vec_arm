
Ստամբուլում ընթացող համաշխարհային շախմատային օլիմպիադայի նախավերջին` 10- տուրում Հայաստանի հավաքականը 3:1 հաշվով հաղթեց հոլանդացիներին։


Լեւոն Արոնյանը սեւ խաղաքարերով տպավորիչ հաղթանակ տարավ հոլանդացիների առաջատար Անիշ Գիրիի նկատմամբ:


Վլադիմիր Հակոբյանը նույնպես սեւ խաղաքարերով 55-րդ քայլում պարտության մատնեց Իվան Սոկոլովին: Հակոբյանը պարտիայի ընթացքում ֆիգուրի գեղեցիկ զոհաբերություն կատարեց եւ ունենալով զինվորների առավելություն, հանդիպումը հաղթական ավարտի հասցրեց:


Սերգեյ Մովսեսյան - Լյուկ Վան Վելի պարտիայում գրանցվեց ոչ-ոքի:


Գաբրիել Սարգսյանը  Յան Սմիթի պարտայում ունենալով մեծ առավելություն, չկարողացավ իրացնել այն եւ այդ պարտիան նույնպես ավարտվեց ոչ-ոքի:


Այս հաղթանակից հետո մեր հավաքականը վաստակեց 17 միավոր եւ Չինաստանի ու Ռուսաստանի հավաքականի հետ միասին վերջին տուրից առաջ գլխավորում է մրցաշարային աղյուսակը: Նշենք, որ Չինաստանը սկզբունքային մրցավեճում նվազագույն հաշվով հաղթեց ամերիկացիներին


2.5:1.5, Ռուսաստանը նույն հաշվով հաղթեց Արգենտինային: Ադրբեջան – Ուկրաինա խաղում գրանցվեց 1.5:2.5 հաշիվը՝ հօգուտ ուկրաինացիների:
