
Աբու Դաբիում տեղի ունեցավ աշխարհի ակումբային առաջնության երրորդ տեղի համար հանդիպումը կիսաեզրափակիչում պարտություն կրած արգենտինական «Ռիվեր Փլեյթի» եւ ճապոնական «Կաշիմա Անտլերսի» մասնակցությամբ:


4:0 հաշվով առավելության հասավ Լիբերտադորեսի գավաթակիրը: Բուենոս Այրեսի թիմին հաղթանակ բերեցին արգենտինացիներ Բրունո Սուկուլինիի գոլն ու Գոնսալո Մարտինեսի դուբլը, աչքի ընկավ նաեւ կոլումբացի Ռաֆայել Բորեն:


Եզրափակիչում կհանդիպեն Մադրիդի «Ռեալն» ու ԱՄԷ-ի «Ալ Այնը»: Հանդիպումը կմեկնարկի Երեւանի ժամանակով 20:30-ին:


Աշխարհի ակումբային առաջնություն, երրորդ տեղի համար խաղ


«Կաշիմա Անտլերս» (Ճապոնիա) - «Ռիվեր Փլեյթ» (Արգենտինա)՝ 0:4


Բրունո Սուկուլինի, 24, Գոնսալո Մարտինես, 73, 90+3, Ռաֆայել Բորե, 88, 11մ
