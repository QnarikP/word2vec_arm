
Վրաստանի մայրաքաղաք Թբլիսիում շարունակվում է շախմատի աշխարհիի գավաթի խաղարկությունը, որտեղ այսօր կայացան 1/32 եզրափակչի թայ-բրեյքի պարտիաները:


Հայկական շախմատի առաջատար Լևոն Արոնյանը 1/32-ում մրցում էր կանանց շախմատի աշխարհի քառակի չեմպիոն, չինուհի Հու Յիֆանի հետ: Նախորդ երկու օրերին կայացած դասական շախմատի պարտիաներում կողմերը չէին կարողացել որոշել հաղթողին: Այսօր կայացան արագ շախմատի երկու պարտիաներ, որոնց արդյունքում կրկին հաղթող չեղավ: Միայն կայծակնային շախմատում տարած հաղթանակի շնորհիվ Լևոն Արոնյանը դուրս եկավ շախմատի աշխարհի գավաթի խաղարկության 1/16 եզրափակիչ փուլ, որտեղ կմցրի Անդրեյկին - Մատլակով զույգի հաղթողի հետ:


Հիշեցնենք, որ մրցաշարին մասնակցում էին նաև Ռոբերտ Հովհաննիսյանն ու Հրանտ Մելքումյանը, սակայն նրանք չէին կարողացել հաղթահարել մեկնարկային՝ 1/64 եզրափակիչ փուլի արգելքը:
