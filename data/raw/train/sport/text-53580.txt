
Թուրքիայի Սամսուն քաղաքում շարունակվող ամառային օլիմպիական խաղերի բռնցքամարտի վարկանիշային մրցաշարում բռնցքամարտիկ Վլադիմիր Մարգարյանը հաղթել է 3-րդ տեղի համար պայքարում:


69 կգ քաշային կարգում Հայաստանը ներկայացնող Մարգարյանը պարտության է մատնել Մոլդովան ներկայացնող Վասիլի Բելուսին՝ բռնցքամարտում ապահովելով Հայաստանի հավաքականի 4-րդ օլիմպիական ուղեգիրը:


Համաձայն մրցաշարի կանոնակարգի՝ եզրափակիչում ելույթ ունեցող բռնցքամարտիկները, ինչպես նաև 3-րդ տեղը զբաղեցրած բռնցքամարտիկը նվաճում են Օլիմպիական խաղերի ուղեգիր:


Ապրիլի 16-ին Սամսունի մրցաշարի 3-րդ տեղի համար պայքարի շրջանակում ռինգ դուրս կգա նաև 64 կգ քաշային Հովհաննես Բաչկովը:
