
Թեքվանդոյի Հայաստանի առաջատար,  80 կգ քաշային Արման Երեմյանի համար արդեն սկսվել է Ռիո դե Ժանեյրոյի 2016 թվականի օլիմպիական խաղերի նախապատրաստությունը:


 Այս օրերին Արմանը մասնակցեց Ռուսաստանի Դաշնության Նալչիկ քաղաքում կայացած և օլիմպիական վարկանիշ ունեցող թեքվանդոյի Եվրոպայի առաջին առաջնությանը: Հայ մարզիկը այս հեղինակավոր մրցաշարում բավական հաջող հանդես եկավ, հաղթեց բոլոր մրցակիցներին և դուրս եկավ եզրափակիչ: Ցավոք, Արմանը  եզրփակչում չկարողացավ մրցամարտի դուրս գալ թուրք մարզիկ Սալի Յունուսիի հետ ոտքի վնասվածքի պատճառով:


Այսպիսով, հայ մարզիկն արժանացավ արծաթե մեդալի: Մենք լիահյուս ենք, որ Եվրոպայի 2008 թվականի չեմպիոնն ու Լոնդոնի օլիմպիադայում 5-րդ տեղը գրաված հայ մարզիկը առաջիկայում  սպասվող մրցելույթներում անպայման կնվաճի չեմպիոնի կոչումը:









