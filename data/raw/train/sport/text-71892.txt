
Շախմատի աշխարհի չեմպիոնի համար մղվող Կարլսեն - Կարուանա դիմակայության երկրորդ պարտիան էլ խաղաղ ելք ունեցավ:


Խաղարկվեց թագուհու գամբիտ, և դիրքը հավասարվեց: Ճիշտ է՝  սևերով խաղացող Կարուանան միջնախաղում որոշակի դիրքային առավելություն ստացավ,  ինչն էլ վերջնախաղում դարձրեց զինվորի առավելություն, սակայն Կարլսենը հմտորեն պաշտպանվեց,


և  ԱՄՆ-ն ներկայացնող շախմատիստին ավելին անել չհաջողվեց: Մրցակիցները 49-րդ քայլում ոչ-ոքի համաձայնվեցին:


Երրորդ պարտիան կսկսվի նոյեմբերի 12-ին Երևանի ժամանակով 19:00-ին:  
