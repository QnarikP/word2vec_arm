
Իսպանացի թենիսիստ, աշխարհի առաջին ռակետ Ռաֆայել Նադալը հաղթանակով մեկնարկեց Ֆրանսիայում ընթացող «Մեծ սաղավարտ»-ի հերթական մրցաշարում՝ «Ռոլան Գարոս»-ում:


Իսպանացին 3 սեթում 6:4, 6:3, 7:6 (11:9) հաշվով առավելության հասավ իտալացի Սիմոնե Բոլելիի նկատմամբ: Հանդիպումն անձրևի պատճառով երեկ ընդհատվել էր այն պահին, երբ 3-րդ սեթի հաշիվը 3:0 էր՝ հօգուտ Բոլելիի: Թենիսիստները կորտում անցկացրեցին 2 ժամ 57 րոպե:


«Ռոլան Գարոս»-ի 3-րդ փուլ դուրս գալու համար մրցաշարի 10-ակի չեմպիոնը կմրցի արգենտինացի Գիդո Պելյեյի հետ:
