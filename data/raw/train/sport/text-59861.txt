
Բարսելոնայում ավարտվեց թենիսի ATP-ի ամենամյա մրցաշարը: Եզրափակիչում միմյանց դեմ էին դուրս եկել իսպանացի լեգենդար թենիսիստ Ռաֆաել Նադալը և ավստրիացի Դոմինիկ Տիմը:   1 ժամ 31 րոպե շարունակված խաղում 6:4, 6:1 հաշվով առավելության հասավ Նադալը: Անձնական դիմակայություններում սա իսպանացու 3-րդ հաղթանակն է Տիմի նկատմամբ, որը տարել է ընդամենը մեկ հաղթանակ:


Այսպիսով, Ռաֆաել Նադալը իր կարիերայի 71-րդ տիտղոսը նվաճեց, իսկ «Բարսելոնա»-ի մրցաշարում՝ հոբելյանական 10-րդը:   Այս պահի դրությամբ 31-ամյա Նադալը զբաղեցնում է ATP-ի վարկանիշային աղյուսակի 5-րդ հորիզոնականը:
