
 «Մանչեսթեր Յունայթեդ»-ը 1 տարով երկարաձգել է թիմի դարպասապահ Դավիդ դե Խեայի պայմանագրի ժամկետը, տեղեկացնում է Sky Sports-ը:


Աղբյուրի հաղորդմամբ, անգլիական ակումբի ղեկավարությունը պայմանագրի հատուկ կետ է ակտիվացրել, որը նախատեսված է եղել այն ավտոմատ կերպով երկարաձգելու համար: Դե Խեայի նախորդ համաձայնագիրը ուժի մեջ էր մինչև 2019թ. ամառ, ինչ նշանակում էր, որ 2019թ հունվարից ֆուտբոլիստը իրավունք կստանա բանակցություններ վարել այլ թիմերի հետ՝ առանց ակումբին տեղյակ պահելու:


Հավելենք, որ բանակցություններ են ընթանում 28-ամյա դարպասապահի հետ երկարաժամկետ պայմանագիր կնքելու համար:


Ավելի վաղ նշվում էր, որ թիմի գլխավոր մարզիչ Ժոզե Մոուրինյոն ցանկանում է իսպանացուն պահել թիմում:
