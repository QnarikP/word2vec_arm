
Ինչպես արդեն հաղորդել էինք, այսօր շախմատի հավակնորդների մրցաշարի 7-րդ տուրում Լևոն Արոնյանը հանդիպում էր Սերգեյ Կարյակինի հետ: Հայ գրոսմայստերը գեղեցիկ խաղով՝ խաղալով սև խաղաքարերով առավելության հասավ մրցակցի նկատմամբ: Մինչ այս տուրը մրցաշարի միանձնյա առաջատարը՝ Վիշի Անանդը ոչ ոքի խաղաց Պյոտր Սվիդլերի հետ, ինչը թույլ տվեց Արոնյանին միավորներով հավասարվել հնդիկ շախմատիստին. Առաջատարները ունեն 4,5-ական միավոր:


Տուրի մյուս հանդիպումներում՝ Դմիտրի Անրդեյկինը անակնկալ կերպով հաղթանակ տոնեց Տոպալովի նկատմամբ: Վլադիմիր Կրամնիկն էլ իր հերթին հաղթեց ադրբեջանցի Շախրիյար Մամեդյարովին:


Հավակնորդների մրցաշարի 8-րդ տուրում Արոնյանը կմրցի Վիշի Անանդի հետ` այս անգամ սպիտակ խաղաքարերով: Մյուս զույգերն են` Վլադիմիր Կրամնիկ-Դմիտրի Անդրեյկին, Պլոտր Սվիդլեր-Սերգեյ Կարյակին և Վեսելին Տոպալով-Շախրիյար Մամեդյարով: 



