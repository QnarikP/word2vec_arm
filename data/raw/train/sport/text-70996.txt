
Վրաստանում շարունակում է ընթանալ շախմատի 43-րդ համաշխարհային օլիմպիադան: Այսօր կայացավ 8-րդ տուրը:


Հայաստանի հավաքականը 2:2 հաշվով խաղաց Լեհաստանի հավաքականի հետ


Բոլոր պարտիաներն ավարտվեցին ոչ ոքի: Հայաստանի թիմի կազմում խաղացին Լեւոն Արոնյանը, Գաբրիել Սարգսյանը, Հրանտ Մելքումյանը, Ռոբերտ Հովհաննիսյանը:


Հայաստանի հավաքականը 13 միավորով բաժանում է 3-9-րդ տեղերը: Առաջատարը ԱՄՆ-ի թիմն է, որն այս տուրում 2.5:1.5 հաշվով հաղթեց ադրբեջանցիներին եւ վաստակեց 15 միավոր: Լեհաստանի հավաքականը 14 միավորով երկրորդն է: 


Հիշեցնենք, որ նախորդ 7 տուրերում Հայաստանի հավաքականը տարել էր 6 հաղթանակ ու պարտվել Ադրբեջանի թիմին: Օլիմպիադայի ավարտին մնում է 3 տուր:
