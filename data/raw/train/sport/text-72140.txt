
Լեգենդար արգենտինացի Դիեգո Մարադոնան, որը ներկա պահին մարզում է մեքսիկական «Դորադոսը», կասկածում է Արգենտինայի հավաքականի գլխավոր մարզչի պաշտոնակատար, 40-ամյա Լիոնել Սկալոնիի գիտելիքներին։


- Հիմա Արգենտինայի ազգային թիմը մարզում է այդ մանչուկը՝ Սկալոնին։ Այստեղ նա մեղք չունի, նրան նշանակել են այդ պաշտոնում։ Խնդիրն այն է, որ վաղը նա իրեն կհամարի լավ մարզիչ ու կցանկանա թիմին տանել Աշխարհի առաջնությունում։ Բայց նա կարող է միայն մոտոարշավների աշխարհի առաջնությանը մասնակցել։


Ժամանակին ես հեռացա Արգենտինայի հավաքականից իմ սխալի պատճառով, եթե այդ սխալը չլիներ հիմա հավաքականի մարզիչը ես կլինեի։


Ինձ նյարդայնացնում է, որ մենք հավաքականը վստահել ենք մի մարդու, որը հազիվ թե ինչ-որ հաջողության կհասնի թիմի հետ։ Սկալոնիից շատ ավելի լավ մարզիչներ կան։ Այնպիսի աշխարհում ենք ապրում, որտեղ ամեն ինչ գլխիվայր շրջված է,- Մարադոնային է մեջբերում Viapais-ը։
