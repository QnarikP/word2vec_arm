
Կրետե կղզում այսօր մեկնարկեց շախմատի Եվրոպայի թիմային առաջնությունը, որին Հայաստանը մասնակցում է տղամարդկանց և կանանց հավաքականներով։


Հայաստանի տղամարդկանց հավաքականն առաջին տուրում վստահ հաղթանակ տարավ Շվեյցարիայի ընտրանու նկատմամբ (3:1)։


Յանիկ Պելետիեր - Սերգեյ Մովսիսյան և Նիկո Գեորգիդաս - Հրանտ Մելքումյան պարտիաներն ավարտվեցին ոչ-ոքի արդյունքով, իսկ Գաբրիել Սարգսյանն ու Հովհաննես Գաբուզյանը հաղթեցին համապատասխանաբար Սեբաստիան Բոգներին և Օլիվեր Կուրմանին։


Մեր կանանց ընտրանին մեկնարկային տուրում մրցում էր Հունաստանի հավաքականի դեմ։ Աղջիկները 3,5 - 0,5 հաշվով ջախջախեցին մրցակցին։


Էլինա Դանիելյանը, Մարիա Կուրսովան ու Լիլիթ Գալոյանը հաղթեցին համապատասխանաբար Իոուլյա Մակային, Անտիգոնի Սկարակիին և Դեսպինա Սերեֆիդոույին, իսկ Մակա Էվանթիա - Լիլիթ Մկրտչյան պարտիան ավարտվեց ոչ-ոքի արդյունքով։
