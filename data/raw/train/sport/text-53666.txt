
Նորվեգիայի Ստավանգեր քաղաքում շարունակվում է «Norway Chess 2016» շախմատային սուպերմրցաշարը, որին մասնակցում է նաև Հայաստանի ուժեղագույն գրոսմայստեր Լևոն Արոնյանը:


Մրցաշարի երրորդ տուրում Արոնյանը սպիտակներով մրցեց չինացի Լի Չաոյի հետ և երրորդ տուրն անընդմեջ ոչ-ոքի խաղաց, պարտիան ավարտվեց 40-րդ քայլին: 


Երրորդ տուրի պարտիաներում արձանագրված արդյունքները՝



Լևոն Արոնյան  - Լի Չաո՝ 0.5:0.5
Մագնուս Կարլսեն - Նիլս Գրանդելիուս՝ 1:0
Վլադիմիրր Կրամնիկ - Անիշ Գիրի՝ 0.5:0.5
Պենտալա Հարիկրիշնա - Վեսելին Թոփալով՝ 0.5:0.5
Մաքսիմ Վաշյե-Լագրավ - Պավել էլյանով՝ 0.5:0.5



Մրցաշարային աղյուսակը 2.5 միավորով գլխավորում է աշխարհի չեմպիոն Մագնուս Կարլսենը, Վաշյե-Լագրավն ու Կրամնիկն ունեն 2 միավոր, Թոփալովը, Գիրին, Արոնյանը, Լի Չաոն՝ 1.5, Հարիկրիշնան ու Էլյանովը՝ 1, իսկ Գրանդելիուսը՝ 0.5


Հավելենք, որ ապրիլի 22-ին կայանալիք չորրորդ տուրում Արոնյանը սևերով մրցելու է հոլանդացի Անիշ Գիրիի հետ:
