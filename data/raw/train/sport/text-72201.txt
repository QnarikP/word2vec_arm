
«Բարսելոնայի» պաշտպան Ժերար Պիկեին տուգանել են, քանի որ նրա վկայականն անվավեր է եղել։ Այս մասին հաղորդում է Daily Mail-ը։


Դեպքը տեղի է ունեցել դեռևս օգոստոսի 31-ին։ Ոստիկանությունը կանգնեցրել է Պիկեի մեքենան և տեսել, որ նրա վկայականն անվավեր է։ Նախկինում թույլ տված խախտումների պատճառով իսպանացին զրկվել էր վկայականի բոլոր միավորներից, բայց, այնուամենայնիվ, նստել էր մեքենայի ղեկին։


Նոյեմբերի 26-ին Բարսելոնայի դատարանը որոշեց տուգանել Պիկեին 48 հազար եվրոյով։ Պաշտպանը նորից պետք է հաճախի ավտոմեքենա վարելու դասընթացներին, որպեսզի վկայական ստանա։
