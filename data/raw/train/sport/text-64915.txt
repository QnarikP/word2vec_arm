
Իսպանիայի Պալմա դե Մալյորկայում ավարտվեց ՖԻԴԵ-ի Գրան Պրիի վերջին՝ 4-րդ փուլի մրցաշարը:


Լևոն Արոնյանը վերջին տուրում սևերով ոչ-ոքի խաղաց ամերիկացի Հիկարու Նակամուրայի հետ և 5,5 միավորով հռչակվեց չեմպիոն:


Նույնքան միավոր ուներ նաև ռուսաստանցի Դմիտրի Յակովենկոն, բայց մեր գրոսմայստերը լրացուցիչ ցուցանիշներով գերազանցեց նրան:




Ավելացնենք որ Գրան Պրիի 4-րդ փուլի ընդհանուր հաշվարկով 1-ին և 2-րդ տեղերը զբաղեցրած գրոսմայստերները հավակնորդների մրցաշարի ուղեգիր կստանան:


