
Լոնդոնի «Արսենալ»-ը ցանկություն ունի կրկին թիմ հրավիրել Ալեքսիս Սանչեսին, ով ներկայումս պաշտպանում է «Մանչեսթեր Յունայթեդ»-ի գույները: Այս մասին հաղորդում է AS-ը:


Աղբյուրի փոխանցմամբ՝ «զինագործներ»-ը պատրաստ են չիլիացուն թիմ հրավիրել առաջիկա ձմեռային տրանսֆերային պատուհանի ժամանակ, եթե վերջինս համաձայնվի աշխատավարձի իջեցման:


Նշենք, որ 29-ամյա խաղացողը ՄՅՈՒ-ում տարեկան վաստակում է 22,5 մլն եվրո:


Ընթացիկ մրցաշրջանում Սանչեսը «կարմիր սատանաներ»-ի կազմում մասնակցել է 12 հանդիպման` դառնալով 1 գոլի և 2 գոլային փոխանցման հեղինակ: 
