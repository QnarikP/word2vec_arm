
Իսպանիայի առաջնության 18-րդ տուրում առաջատար «Բարսելոնան» ընդունեց «Էյբարին» եւ խփեց 3 անպատասխան գոլ:


Կատալոնական ակումբից դուբլի հեղինակ դարձավ ուրուգվայցի հարձակվող Լուիս Սուարեսը, մեկ անգամ էլ աչքի ընկավ Լիոնել Մեսսին, որը 400-րդ գոլը խփեց Պրիմերայում: Արգենտինացի հարձակվողը ռմբարկուների ցուցակը գլխավորում է 17 գոլով, իսկ 3 գոլ քիչ խփած Սուարեսը երկրորդ տեղում է:


31-ամյա Մեսսին դարձավ պատմության առաջին ֆուտբոլիստը, որը 400 գոլ է խփում Իսպանիայի առաջնությունում:


43 միավոր հավաքած «Բարսելոնան» 5 միավոր առաջ անցավ երկրորդ տեղում գտնվող Մադրիդի «Ատլետիկոյից»:



