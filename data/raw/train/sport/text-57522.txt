
Երևանի «Բանանց» և ղազախական «Կայսար» թիմերի ընկերական հանդիպման ժամանակ ծեծկռտուք է տեղի ունեցել: Ինչպես հաղորդում է vesti.kz՝ «Կայսարի» ֆուտբոլիստներից Մակսատ Բայժանովը հրել է հայ ֆուտբոլիստներից Հակոբ Հարությունյանին, ինչից հետո երկու թիմերի միջև հրմշտոց է սկսվել:


Արդյունքում՝ Բայժանովը և Հարությունյանը հեռացել են խաղադաշտից, իսկ խաղը, որը տեղի էր ունենում Թուրքիայում, ավարտվել է 2-0 հաշվով՝ հօգուտ «Կայսարի»:


Երևանի «Բանանցը» Հայաստանի ֆուտբոլի առաջնության ձմեռային դադարից առաջ զբաղեցնում էր մրցաշարային աղյուսակի նախավերջին տեղը:


Հայաստանի ֆուտբոլի առաջնության խաղերը կվերսկսվեն մարտի սկզբից:



