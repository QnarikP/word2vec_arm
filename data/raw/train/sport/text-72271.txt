
Զինեդին Զիդանը շուտով կվերադառնա մարզչական աշխատանքին: Այս մասին Diario AS-ի հետ զրույցում պատմել է մարզչի որդին՝ Էնցո Զիդանը, որը ներկայումս վարձավճարով հանդես է գալիս իսպանական «Ռայո Մաջադահոնդայում»:


Ֆրանսիացին ամռանը հեռացել էր «Ռեալի» գլխավոր մարզչի պաշտոնից՝ 3 տարի անընդմեջ իսպանական գրանդի հետ Չեմպիոնների լիգայի գավաթը նվաճելուց հետո:


«Կարծում եմ՝ նա շուտով կվերադառնա մարզչական աշխատանքին, բայց հիմա նա հանգստանում է: Դա նրան անհրաժեշտ է: «Ռեալը» մարզելը նրա համար հրաշալի փորձ էր, բայց այն շատ ջանքեր պահանջեց և հիմա նա վերականգնվում է»,- ասել է Էնցոն:


«Ռեալի» գլխավոր մարզչի պաշտոնում Զիդանը 2.5 տարի է անցկացրել՝ նվաճելով 9 տիտղոս:
