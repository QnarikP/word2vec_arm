
Երեկ Ռուսաստանի Խանտի-Մանսիսկ քաղաքում ավարտվեց դեռ մարտի 12-ին սկսված Շախմատի աշխարհի չեմպիոնի հավակնորդների մրցաշարը: Մրցաշարի հաղթող դարձավ հնդիկ շախմատիստ Վիշի Անանդը:


Հայ գրոսմայստեր Լևոն Արոնյանը զբաղեցրեց 6-րդ տեղը, թեև մրցաշարի ընթացքում ընթանում էր երկրորդ տեղում, իսկ մրցաշարի մեկնարկին համարվում էր ամենահավանական հաղթողը:


Երեկ կայացած վերջին տուրում Արոնյանը պարտվեց Կարյակինին, իսկ մնացած երեք պարտիաները խաղաղ ելք ունեցան:


Արոնյանն ամբողջ մրցաշարի ընթացքում տոնեց երեք հաղթանակ և կրեց չորս պարտություն: Մնացած 7 պարտիաներում էլ կիսեց միավորը մրցակիցներին հետ: Արոնյանը զբաղեցրեց 6-րդ հորիզոնականը` մնալով 6,5 միավորով: Երկրորդ տեղում Կարյակինն է, իսկ 3-ից 5-րդ տեղերը հաջորդաբար զբաղեցրեցին Կրամնիկը, Անդրեյկինը, Մամեդյարովը: 7-րդ հորիզոնականում, նույն 6,5 միավորով Սվիդլերն է, իսկ վերջին տեղում՝ 6 միավորով բուլղարացի Տոպալովն է: 


Անանդը այս տարի նոյեմբերին կպայքարի նորվեգացին Մագնուս Կարլսենի հետ աշխարհի չեմպիոնի կոչման համար:
