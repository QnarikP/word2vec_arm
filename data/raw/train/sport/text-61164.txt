
Նորվեգիայի Ստավանգեր քաղաքում ավարտին է մոտնեում «Norway Chess» սուպերմրցաշարը: Երեկ տեղի են ունեցել վերջին՝ 9-րդ տուրի պարտիաները:


Հայկական շախմատի առաջատար Լևոն Արոնյանը այս տուրում ուժերն էր չափում ԱՄՆ-ն ներկայացնող Ուեսլի Սոյի հետ: Պարտիայի 59-րդ քայլին կողմերը հաշություն կնքեցին, քանի որ խաղատախտակին մնացել էին միայն արքաները:


Այսպիսով, 9 հնարավորից վաստակելով 6 միավոր՝ Լևոն Արոնյանը դառնում է «Norway Chess» սուպերմրցաշարի հաղթող: Հայ գրոսմայստերի մոտակա հետապնդողը Հիկարու Նակամուրան էր, սակայն նա այս տուրում սև խաղաքարերով պարտություն կրեց Ֆաբիանո Կարուանայից և 5 միավորով Վլադիմիր Կրամնիկի հետ կիսեց 2-3-րդ հորիզոնականները:


Հիշեցնենք, որ այս տարում սա հայկական շախմատի առաջատարի երկրորդ տիտղոսն էր: Ապրիլին Արոնյանը հաղթել էր նաև «GRENKE Chess Classic» սուպերմրցաշարում:


«Norway Chess»-ի ամփոոից մրցաշարային աղյուսակը ստացավ հետևյալ տեսքը.


1. Լևոն Արոնյան - 6 միավոր 2. Հիկարու Նակամուրա - 5     Վլադիմիր Կրամնիկ - 5 4. Ֆաբիանո Կարուանա - 4,5     Ուեսլի Սո - 4,5     Անիշ Գիրի - 4,5 7. Մաքսիմ Վաշիե-Լագրավ - 4     Վիշվանաթան Անանդ - 4     Մագնուս Կարլսեն - 4 10. Սերգեյ Կարյակին - 3,5
