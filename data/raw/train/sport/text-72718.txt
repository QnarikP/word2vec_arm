
22 դեկտեմբերի , մեկնարկը՝ 21:30, Բարսելոնա, «Կամպ Նոու»


Մրցավար՝ Պրիետո Իգլեսիաս


Իսպանիայի ընթացիկ առաջնության հերթական տուրում « «Սևիլիան» հյուր է գնալու «Լեգանեսին»,  «Ռայո Վալեկանոյին» այցելելու է  «Լևանտեին», իսկ Բարսելոնան» սեփական դաշտում մրցելու է «Սելտայի» հետ: Ահա այս վերջին հանդիպումն  առավել ինտրիգային է և մեծ հետաքրքրություն է առաջացրել ֆուտբոլային աշխարհում: Հենց այս խաղի մասին է մեր անդրադարձը:


Դեկտեմբերին «Սելտային» հաջողվեց շտկել իր մրցաշարային դրությունը և այս պահին թիմը ամրապնդվել է աղյուսակի միջին դիրքերում՝ ընդամենը 4 միավորով հետ մնալով Եվրոլիգայի տարածքից: Միգելե Կարդոսայի աշխատանքի տպուղները արդեն իսկ երևում են դրական լույսի ներքո, այնուհանդերձ, առջևում դեռ շատ հանդիպումներ կան անցկացնելու: Այս ամսվա ընթացքում  «կելտերը» նախ սեփական դաշտում հաղթեցին «Ուեսկային» (2:0), այնուհետև  արտագնա խաղում վստահ հաղթանակ տոնեցիմ «Վիլյառեալի» հանդեպ (3:2)՝ թույլ տալով հակառակորդին 2 գոլ խփել միայն խաղավերջում: Հաղթանակների այս շարքը, սակայն, երկար չպահպանվեց և «Սելտան» անցած տուրում շատ անսպասելիորեն իր սեփական դաշտում չկարողացավ հաղթել «Լեգանեսին»: Կկարողանա՞ արդյոք այս թիմը «Կամպ Նոու» մարզադաշտում տարին եզրափակել հաղթանակով: Շատ բարդ ու դժվարին մի խնդիր, որի լուծման համար թիմի ֆուտբոլիստները կներդնեն ամեն ինչ, իրենց ողջ ուժն ու կարողությունը:





Ինչպես միշտ, այս շրջանում, երբ Մադրիդի «Ռեալը» մեկնում է մասնակցելու Աշխարհի ակումբային առաջնությանը, իսկ «Բարսելոնան» փորձում է օգտվել հնարավորությունից և մեծացնել միավորների տարբերությունը: Ընթացիկ առաջնությունում «Սևիլիան» և «Ատլետիկոն» նույնպես հետապնդում են կատալոնացիներին և թույլ չեն տալիս նրանց շունչ քաշել, չնայած, որ արդեն պարզ է մի հանգամանք՝ «Բարսելոնան» 2018 թվականը կավարտի առաջին հորիզոնականում:


Այստեղ պետք է հաշվի առնել այն, որ «Սելտան» շատ անհարմար մրցակից է «կապտանռնագույնների» համար: Լա լիգայի շրջանակներում վերջին ութ խաղից «Բարսելոնան» միայն երկու անգամ է կարողացել հաղթել «Սելտային», երեք հաղթանակ տարել են մրցակիցները և երկուսը ավարտվել են ոչ-ոքի: Անցած մրցաշրջանում երկու հանդիպումն էլ ավարտվել են 2:2 հաշվով:





Կատալոնացիների հետ հանդիպումներում բարձր արդյունավետությամբ է աչքի ընկնում Յագո Ասպասը: Վերջին հինգ մրցաշրջանում նա ամենաշատն է գրավել «Բարսելոնայի» դարպասը, անցկացրած յոթ խաղում նա խփել է 5 գոլ: Այդպիսի ցուցանիշով չի կարող հպարտանալ Լա Լիգայի այլ ոչ մի ֆուտբոլիստ:


«Բարսելոնան» վերջին հանդիպումներում սկսել է ավելի արդյունավետ ֆուտբոլ ցուցադրել և քիչ սխալվել պաշտպանությունում: Հետևաբար ժվար է պատկերացնել, թե ինչպես են հյուրերը գոնե մեկ միավոր վաստակելու «Նոու Կամպում»:





Հետաքրքրական փաստեր


 



Սեփական դաշտում անցակացրած վերջին 38 հանդիպումներից 38-ում:
 «Բարսելոնան» նվազագույնը 2 գնդակ է խփել:
«Բարսելոնան» «Կամպ Նոու»-ում անցկացրած 38 խաղից 37-ում չի պարտվել:
 «Բարսելոնան» Լա Լիգայի վերջին 3 հանդիպումներից ոչ մեկում գոլ բաց չի թողել:
«Բարսելոնայի» և «Սելտայի»՝  «Կամպ Նոու»-ում միմյանց դեմ անցկացրած հանդիպումներում 3 խփվել է 3 գոլից ոչ պակաս:

