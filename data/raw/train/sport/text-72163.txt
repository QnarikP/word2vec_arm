
Լիբերտադորեսի գավաթի խաղարկության եզրափակիչ խաղի պատասխան հանդիպումից առաջ անցկացրած «Բոկա Խունիորսի» մարզման ժամանակ խաղադաշտ է ներխուժել երկրպագուն և վազել թիմի անդամների մոտ:


Ոստիկանության աշխատակիցներն անմիջապես արձագանքել են և անկոչ հյուրին փորձել են դուրս հրավիրել, սակայն «Բոկա Խունիորսի» առաջատար Կառլոս Տևեսը ոտիկանների ձեռքից խլել է երկրպագուին և նրան բերել թիմի մոտ:


Երիտասարդն ուրախությունից կորցրել է իրեն` փարվելով թիմի յուրաքանչյուր անդամի: Ստանալով նվեր-մարզաշապիկ` նա շնորհակալություն է հայտնել Տևեսին և նրա ուղեկցությամբ ինքնակամ հեռացել դաշտից:



