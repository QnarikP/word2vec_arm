
«Բարսելոնա»-ն կենտրոնացել է «Տոտենհեմ»-ի հարձակվող Հարի Քեյնի տրանսֆերը ձեռք բերելու վրա: Այս մասին տեղեկացնում է Caughtoffside-ը:


Աղբյուրի փոխանցմամբ, կատալոնական թիմը ցանկանում է աստղային ֆուտբոլիստի հետ պայմանագիր կնքել 2019թ. ամռանը: Ակումբում անգլիացուն դիտարկում են որպես Լուիս Սուարեսին լիարժեք փոխարինողի:


Լոնդոնյան ակումբը ամեն կերպ փորձում է թիմում պահել իր առաջատարին, բայց, հաշվի առնելով, որ նոր մարզադաշտի կառուցման համար ահռելի գումարներ են ծախսվել՝ ակումբի ղեկավարությունը դիտարկում է նաև Քեյնի տրանսֆերը վաճառելու տարբերակը:


Տեղափոխության արժեքը գնահատվում է 200 մլն ֆունտ ստերլինգ:


Հավելենք, որ այս մրցաշրջանում Պրեմիեր լիգայում «Տոտենհեմ»-ի կազմում 25-ամյա հարձակվողը 16 խաղի է մասնակցել, որոնցում  խփել է 9 գոլ և կատարել  3 արդյունավետ փոխանցում:
