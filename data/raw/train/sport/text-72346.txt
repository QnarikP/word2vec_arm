
Մադրիդի «Ատլետիկո»-ի հարձակվող Անտուան Գրիզմանն ամփոփել է «Ոսկե գնդակ»-ի քվեարկության արդյունքները:


«Հպարտ եմ, որ մրցանակի հավակնորդների թվում էի, սակայն մեկ բան անհասկանալի է: Ես հաղթել եմ աշխարհի առաջնությունում, բացի դրանից էլ, նվաճել եմ Եվրոպա Լիգայի գավաթը: Է՞լ ինչ պետք է անեմ, որ նվաճեմ «Ոսկե գնդակ»-ը: Չգիտեմ»,- ֆրանսիացի ֆուտբոլիստի խոսքերն է մեջբերում Goal-ը:


Հիշեցնենք, որ քվեարկության արդյունքում 27-ամյա ֆուտբոլիստը երրորդ հորիզոնականը զբաղեցրեց, իսկ «Ոսկե գնդակ»-ը բաժին հասավ «Ռեալ»-ի կիսապաշտպան Լուկա Մոդրիչին:
