
Փարիզի ՊՍԺ-ի 40-ամյա դարպասապահ Ջանլուիջի Բուֆոնը դեռ մտադիր չէ ավարտել կարիերան:


«Եթե ՊՍԺ-ն համաձայնի, հույս ունեմ խաղալ առնվազն եւս մեկ տարի: Ես 40 տարեկան տարօրինակ մարդ եմ, որը կարծում է, թե դեռ 20 տարեկան է, իսկ ամբիցիաներս ավելի շատ են, քանի պատանիների մոտ»,- Բուֆոնի խոսքը մեջբերում է vanityfair-ը:


Իտալացի դարպասապահը պրոֆեսիոնալ կարիերան սկսել է 1995 թվականին «Պարմայում»: 2001-ին տեղափոխվել է Թուրինի «Յուվենտուս»՝ անցկացնելով 17 տարի: 2018թ. ամռանը ՊՍԺ-ի հետ կնքել է մեկ տարվա պայմանագիր եւս մեկ տարով երկարաձգելու հնարավորությամբ:


Ֆրանսիայի ընթացիկ առաջնությունում Բուֆոնը մասնակցել է 8 հանդիպման, բաց թողել 4 գոլ, կատարել 22 սեյվ:
