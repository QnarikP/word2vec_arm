
Շախմատի միջազգային ֆեդերացիան (ՖԻԴԵ) հրապարակել է վարկանիշային աղյուսակները` նոյեմբերի 1-ի դրությամբ:


Աշխարհի ուժեղագույն շախմատիստների ցանկը գլխավորում է աշխարհի գործող չեմպիոն Մագնուս Կարլսենը (2853): Երկրորդ հորիզոնականում է Ֆաբիանո Կարուանան (2823), իսկ լավագույն եռյակը եզրափակում է Մաքսիմ Վաշիե-Լագրավը (2811): Նախորդ ամսվա համեմատ Հայաստանի ուժեղագույն գրոսմայստեր Լևոն Արոնյանի դիրքը և գործակիցը չի փոխվել․ Արոնյանը (2795) ընթանում է 5-րդ հորիզոնականում: Աշխարհի չեմպիոնի կոչման հավակնորդ Սերգեյ Կարյակինը (2772) 9-րդ հորիզոնականում է:


Աշխարհի 100 ուժեղագույն շախմատիստների ցանկում են նաև Հայաստանի 3 այլ ներկայացուցիչ. Վլադիմիր Հակոբյանը (2675) 68-րդ հորիզոնականում է, Սերգեյ Մովսիսյանը (2672)` 74-րդ և Գաբրիել Սարգսյանը (2667)` 81-րդ:


Լավագույն տասնյակ


1. Մագնուս Կարլսեն – 2853 2. Ֆաբիանո Կարուանա – 2823 3. Մաքսիմ Վաշիե-Լագրավ – 2811 4. Վլադիմիր Կրամնիկ – 2810 5. Լևոն Արոնյան – 2795 6. Ուեսլի Սո – 2794 7. Վիշվանաթան Անանդ – 2779 8. Հիկարու Նակամուրա – 2779 9. Սերգեյ Կարյակին – 2772 10. Պենտալա Հարիկրիշնա – 2768


Կանանց ցանկի առաջին հորիզոնականում է աշխարհի չեմպիոնուհի Հոու Յիֆանը (2635): Երկրորդ հորիզոնականում է Ցզյու Վենցզյունը (2580): Լավագույն եռյակը եզրափակում է Աննա Մուզիչուկը (2561): Մեր շախմատիստուհիներից Էլինա Դանիելյանը (2444) գտնվում է 34-րդ հորիզոնականում, իսկ Լիլիթ Մկրտչյանը (2439)` 37-րդ:


Լավագույն տասնյակ


1. Հոու Յիֆան – 2635 2. Ցզյու Վենցզյուն – 2580 3. Աննա Մուզիչուկ – 2561 4. Համփի Կոներու – 2557 5. Ալեքսանդրա Կոստենյուկ – 2555 6. Հարիկա Դրոնավալի – 2543 7. Վիկտորիա Չմիլիտե – 2538 8.Մարիա Մուզիչուկ – 2532 9. Կատերինա Լահնո – 2530 10. Վալենտինա Գունինա – 2525


Մինչև 20 տարեկան պատանիների վարկանիշային աղյուսակը գլխավորում է Ռիչարդ Ռապորտը (2730), երկրորդ հորիզոնականում է Վեյ Յին (2706), իսկ Դուդա Յան-Քշիշտոֆը (2684) գտնվում է 3-րդ հորիզոնականում: Հայաստանի ներկայացուցիչներից Մանուէլ Պետրոսյանը (2551) 37-րդ հորիզոնականում է, Տիգրան Հարությունյանը (2501)` 56-րդ, Հայկ Մարտիրոսյանը (2496)՝ 61-րդ:


Լավագույն տասնյակ


1. Ռիչարդ Ռապորտ – 2730 2. Վեյ Յի – 2706 3. Դուդա Յան-Քշիշտոֆը -2684 4. Սյուն Ջեֆրի – 2660 5. Վլադիսլավ Արտեմև – 2658 6. Դանիիլ Դուբով – 2648 7. Մաթիաս Բլուբաում – 2641 8. Գրիգորի Օպարին – 2621 9. Յորդեն Վան Ֆորեստ – 2614 10. Յուրի Ելիսեև – 2614։
