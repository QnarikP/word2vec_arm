
Շախմատի համաշխարհային ֆեդերացիան (ՖԻԴԵ) հրապարակել է լավագույն շախմատիստների դասակարգման նոր աղյուսակը՝ հունիս ամսվա դրությամբ: Նախկինի պես այն գլխավորում է աշխարհի գործող չեմպիոն Մագնուս Կարլսենը:


Հայկական շախմատի առաջատար Լևոն Արոնյանը մեծ առաջնընթաց է գրանցել նոր աղյուսակում: Հայ գրոսմայստերը նախորդ ամսվա 7-րդ հորիզոնականի փոխարեն արդեն հայտնվել է 4-րդ հորիզոնականում: Բացի այդ երկարատև դադարից հետո Արոնյանի ԷԼՈ-ի գործակիցը կրկին 2800-ից բարձր է՝ կազմելով 2809: Հիշեցնենք, որ 2 շաբաթ առաջ Արոնյանը հաղթել էր Ստավանգեր քաղաքում կայացած «Norway Chess » սուպերմրցաշարում, որի ընթացքում պարտության էր մատնել նաև աշխարհի չեմպիոն Մագնուս Կարլսենին:


Լավագույն հարյուրյակում իրենց տեղը ունեն նաև Հայաստանը ներկայացնող երկու գրոսմայստեր՝ Սերգեյ Մոսվիսյանը և Վլադիմիր Հակոբյանը: ԱՄՆ-ն ներկայացնող Վարուժան Հակոբյանը նույպես լավագույնների թվում է:


Ձեր ուշադրությանն ենք ներկայացնում ՖԻԴԵ-ի դասակարգման նոր աղյուսակի լավագույն տասնյակը և հարյուրյակում գտնվող մյուս հայ շախմատիստների արդյունքները.


1. Մագնուս Կարլսեն - 2822 2. Վլադիմիր Կրամնիկ - 2812 3. Ուեսլի Սո - 2810 4. Լևոն Արոնյան - 2809 5. Ֆաբիանո Կարունա - 2807 6. Շաքրիար Մամեդյարով - 2800 7. Հիկարու Նակամուրա - 2792 8. Մաքսիմ Վաշիե-Լագրավ - 2791 9. Վիշվանաթան Անանդ - 2883 10. Դին Լիժեն - 2882 67. Սերգեյ Մովսիսյան - 2677 79. Վլադիմիր Հակոբյան - 2667 86.  Վարուժան Հակոբյան - 2662
