
Լոնդոնի «Արսենալի» նախկին գլխավոր մարզիչ Արսեն Վենգերը կարող է գլխավորել ֆուտբոլի Քաթարի ազգային հավաքականը, հաղորդում է France Football-ը:


Քաթարի ֆուտբոլային ղեկավարությունը ցանկանում է, որ ֆրանսիացի մասնագետը ազգային թիմին պատրաստի 2022թ. աշխարհի առաջնությանը: 69-ամյա Վենգերը Քաթարի հավաքականը գլխավորելու հիմնական թեկնածուն է:


Հիշեցնենք, որ ֆրանսիացի մասնագետը «Արսենալը» գլխավորել է 1996-2018-ը՝ նվաճելով 19 տիտղոս: Մարզչական կարիերայի ընթացքում Վենգերը մարզել է նաեւ ֆրանսիական «Նանը», «Մոնակոն» ու ճապոնական «Նայոգա Գրամպուսը»:  
