
Մարտի 13-ին, Ռուսաստանի Խանտի-Մանսիյսկ քաղաքում մեկնարկել է շախմատի Հավակնորդների մրցաշարը, որին մասնակցում են Լևոն Արոնյանը (2830), Վլադիմիր Կրամնիկը (Ռուսաստան, 2787), Վեսելին Տոպալովը (Բուլղարիա, 2785), Վիշի Անանդը (Հնդկաստան, 2770), Սերգեյ Կարյակինը (Ռուսաստան, 2766), Պյոտր Սվիդլերը (Ռուսաստան, 2758), Շահրիյար Մամեդյարովը (Ադրբեջան, 2757) և Դմիտրի Անդրեյկինը (Ռուսաստան, 2709)։


Մեկօրյա ընդմիջումից հետո, այսօր տեղի կունենան մրցաշարի 10-րդ տուրի հանդիպումները։


Նախորդ տուրում կրած անհաջողությունից հետո Լևոն Արոնյանին անպայման հաղթանակ է հարկավոր Վեսելին Տոպալովի հետ կայանալիք պարտիայում:


Միաժամանակ, պետք է ակնկալել, որ նախորդ տուրում մեր գրոսմայստերին հաղթած Մամեդյարովը այս տուրում կկարողանա հաղթել մրցաշարի միանձնյա առաջատար Անանդին:


Հիշեցնենք, որ առաջին փուլում Տոպալով-Արոնյան մրցավեճը ավարտվել է խաղաղ արդյունքով: Այս անգամ մեր գրոսմայստերը հանդես կգա սպիտակ խաղաքարերով:


Մյուս խաղերում մրցելու են հետևյալ զույգերը՝ Կրամնիկ -Սվիդլեր, Կարյակին-Անդրեյկին:


Մրցաշարային աղյուսակն 9 տուրերից հետո այսպիսին է.


1. Անանդ 6


2. Արոնյան 5


3. Կարյակին 4,5


4. Կրամնիկ 4,5


5. Մամեդյարով 4,5


6. Սվիդլեր 4


7. Անդրեյկին 4


8. Տոպալով 3,5



