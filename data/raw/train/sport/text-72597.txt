
Իսպանիայի երկրորդ դիվիզիոնում հանդես եկող կատալոնական «Ռեուս» ակումբի բոլոր ֆուտբոլիստները միաժամանակ հեռացել են թիմից «Կորդոբայի» դեմ հերթական տուրի հանդիպումից առաջ, որը նախատեսված է  դեկտեմբերի 15-ին: Դեմարշի պատճառը մի քանի ամսվա աշխատավարձի պարտքն է:


«Մեր պայմանագրերում կար միակողմանի այն խզելու հնարավորություն, եւ մենք որոշեցինք օգտվել այդ կետից, քանի որ իրավիճակն անտանելի է: Մեր իրավունքները պաշտպանելու այլ ճանապարհ չի մնացել: Ղեկավարությունը դեռ հոկտեմբեի 26-ին պետք է մարեր ամբողջ պարտքը, սակայն խոստումը չկատարեց: Ակումբի ոչ պրոֆեսիոնալ մոտեցումը մեզ այլ միջոց չի թողնում»,- թիմի ավագ Խեսուս Օլմոյի խոսքը մեջբերում է football-espana-ն


«Ռեուսն» այս պահին Սեգունդայի 22 մասնակիցների մեջ զբաղեցնում է 20-րդ տեղը:
