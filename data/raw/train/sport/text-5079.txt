
Օլիմպիական խաղերի բրոնզե մեդալակիր, Եվրոպայի բազմակի չեմպիոն Յուրի Պատրիկեևը լուրջ ընտրության առջև է կանգնած.նա կողմնորոշվում է՝ ընդհանրապես շարունակե՞լ ըմբիշի կարիերան, իսկ եթե այո՝ Հայաստանի՞ հավաքականի կազմում:


Այս մասին այսօր Aravot.am-ին հայտնեց հունահռոմեական ըմբշամարտի Հայաստանի ազգային հավաքականի գլխավոր մարզիչ Լևոն Ջուլֆալակյանը: Իսկ ազատ ըմբշամարտի հանրապետության ազգային հավաքականի գլխավոր մարզիչ Արայիկ Բաղդադյանը տեղեկացրեց, որ մեր ընտրանու գերծանր քաշային Ռուսլան Բասիևին ինքը հրաժեշտ է տվել, քանի որ մարզիկը Հայաստանի հավաքականի կազմում իրեն անհաջող է դրսևորել՝ չկարողանալով Լոնդոնի օլիմպիական խաղերի մասնակցության ուղեգիր նվաճել:
