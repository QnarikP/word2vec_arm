
«Չելսիի» գլխվոր մարզիչ Մաուրիսիո Սարին քննադատել է Նգոլո Կանտեին «Տոտենհեմի» հետ խաղում չափազանց հաճախ իր դիրքը լքելու համար:


Սարիի օրոք Կանտեն հաճախակի է տեղակայվում թիմի կիսապաշտպան Ժորժինյոյի կողքին, մինչդեռ Կոնտեի օրոք, ինչպես նաև «Լեսթերում» հանդես գալու տարիներին, Կանտեն ավելի շատ պաշտպանողական ֆունկցիաներ է կատարել:


Սարին ցանկանում է, որպեսզի Կանտեն ավելի շատ մասնակցի թիմի հարձակվողական գործողություններին, բայց այս առաջնության 13 խաղերում դարձել է միայն 1 գոլի և 1 գոլային փոխանցման հեղինակ:


«Կարծում եմ, որ գիտեք, որ ես ցանկանում եմ կիսապաշտպանության կենտրոնում ունենալ տեխնիկապես լավ պատրաստված ֆուտբոլիստի: Ես այդ դերում տեսնում եմ Ժորժինյոյին և Ֆաբրեգասին: Այս դիրքում ես Կանտեի կարիքը չունեմ:


«Տոտենհեմի» հետ խաղում Կանտեն ցանկանում էր վճռել խաղի ելքը առաջին 15 րոպեներից հետո, բայց դա անում էր սխալ ձևով: Նա կորցրել էր դիրքը, նա չափազանց շատ էր գրոհում ուրիշ գոտիները և կարծում եմ, որ դա Կանտեի լավագույն կողմերից մեկը չէ: Բայց դա ընդամենը արձագանք էր առկա դժվարություններին: Միգուցե նրան դեռ ժամանակ է անհրաժեշտ իմ պահանջները հասկանալու համար, բայց Կանտեն պետք է մնա Ժորժինյոյի կողքին, երբ գնդակը ձախ եզրում է, նա պետք է շատ մոտ խաղա Ժորժինյոյին:


Իսկ երբ մենք ենք ձախից գործում, մենք դրա համար ունենք Մարկոս Ալոնսո, Էդեն Ազար, Մատեո Կովաչիչ, Բարկլի. նա պետք է մոտ մնա Ժորժինյոյին:


Խաղից հետո ես մեկ առ մեկ խոսել եմ բոլոր խաղացողների հետ: Մենք ունեցել ենք 10 րոպեանոց հանդիպում և 5-րոպեանոց առանձնազրույցներ: Մենք պետք է հասկանայինք պարտության պատճառը հատկապես հոգեբանական տեսնակյունից:


Եթե չունես վճռականություն, նշանակում է մոտիվացված չես, իսկ եթե մոտիվացված չես, միգուցե հստակ չես պատկերացնում քո թիրախը: Մեր նպատակը ինձ համար շատ հստակ է. կարճաժամկետ հատվածում ամեն ինչ հաղթելն է, իսկ երկարաժամկետ հատվածում դառնալ Եվրոպայի լավագույն ակումբը»,- Սարիի խոսքերն  է մեջբերում FourFourTwo-ն:
