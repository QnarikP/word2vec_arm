
«Նյու Յորք Սիթի»-ի հարձակվող Դավիդ Վիլյան կարող է վերադառնալ Իսպանիա և կարիերան շարունակել Մադրիդի «Ռեալ»-ում: Այս մասին տեղեկացնում է The Sun-ը:


Աղբյուրի փոխանցմամբ, ակումբի ղեկավարությունը կարծում է, որ իսպանացի ֆուտբոլիստը կուժեղացնի թիմի հարձակման գիծը: Տրանսֆերը կարող է կայանալ հունվարին, երբ 36-ամյա ֆուտբոլիստն ազատ գործակալի կարգավիճակ կստանա:


Հիշեցնենք, որ ընթացիկ մրցաշրջանում Վիլյան մասնակցել է 27 հանդիպման՝ դառնալով 15 գոլի և 5 գոլային փոխանցման հեղինակ:
