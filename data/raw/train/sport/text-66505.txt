
Փհենչհանում շարունակվում են 23-րդ ձմեռային օլիմպիական խաղերը:


Իր ելույթներն ավարտեց դահուկավազորդ Միքայել Միքայելյանը: Հայ մարզիկը 15 կմ ազատ ոճում 118 դահուկավազորդների մեջ զբաղեցրեց 83-րդ հորիզոնականը: Միքայելյանը տարածությունը հաղթահարեց 39 րոպե 1 վայրկյանում:


Օլիմպիական չեմպիոն դարձավ շվեյցարացի Դարիո Կոլոնյան, արծաթե մեդալը բաժին հասավ Նորվեգիայի ներկայացուցիչ Սիմեն Հեգստադ Կրյուգերին, իսկ բրոնզե մեդալը՝ ռուսաստանցի օլիմպիական մարզիկ Դենիս Սպիտսովին:


Ավելացնենք, որ Հայաստանի օլիմպիական հավաքականից պայքարը դեռ չի սկսել լեռնադահուկորդ Աշոտ Կարապետյանը: Նա ելույթ կունենա փետրվարի 18-ին և 22-ին:
