
«Մանչեսթեր Յունայթեդը» խորհրդակցություններ է անցկացնում իր երկրպագուների հետ՝ «Օլդ Թրաֆորդում» մթնոլորտը բարելավելու համար։ «Յունայթեդում» աշխատելու ժամանակաշրջանում գլխավոր մարզիչ Ժոզե Մոուրինյոն մի քանի անգամ դժգոհել է, որ տնային խաղերում թիմը բավարար աջակցություն չի ստանում երկրպագուներից։ Հուսալքությունը «Օլդ Թրաֆորդում» հատկապես ընթացիկ մրցաշրջանում է հստակ երևում, երբ Մոուրինյոյի սաները և անհաջող են խաղում, և անհաջող արդյունքներ գրանցում։ Ինչպես հաղորդում է Sky Sports-ը, մարզադաշտի մթնոլորտն անհանգստացնում է ոչ միայն Մոուրինյոյին, այլև ակումբի ղեկավարներին։ Այս պահին «Յունայթեդը» իր երկրպագուների հետ քննարկում է իրավիճակի բարելավման վերաբերյալ մի շարք միջոցառումներ։


Կարևոր նախաձեռնություններից մեկն այն է, որպեսզի հաջորդ մրցաշրջանից կրկնակի ընդարձակեն «երգող սեկցիան»՝ 600-ից հասցնելով 1200 նստատեղի, ինչպես նաև այդ սեկցիան մարզադաշտի հյուսիս-արևելյան անկյունից տեղափոխեն «Սթեմֆորդ Էնդ» տրիբունայի կենտրոն։
