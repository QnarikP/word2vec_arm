
Անգլիական Պրեմիեր լիգայի 17-րդ տուրի կենտրոնական խաղում միմյանց հետ ուժերը չափեցին «Լիվերպուլ»-ն ու «Մանչեսթեր Յունայթեդ»-ը: Այս խաղն առանձնահատուկ էր նրանով, որ միմյանց էին դիմակայում առաջնության լավագույն մարզիչներից երկուսը՝ Կլոպն ու Մոուրինյոն: Առաջ անցնելով նշենք, որ այս տակտիկան պայքարում ավելի ուժեղ գտնվեց գերմանացի մասնագետը, ում ղեկավարած թիմն էլ 3:1 հաշվով հաղթանակ տոնեց:


Խաղի հաշիվը 24-րդ րոպեին բացել է տանտերերի հարձակվող Մանեն: 33-րդ րոպեին հաշվի հավասարակշռությունը վերականգնել է Լինգարդը: Ընդմիջումից հետո խաղի 73-րդ րոպեին Կլոպը փոխարինման է մտցրել Շաքիրիին, ով 3 րոպե անց առաջ է մղել իր թիմին: Շվեյցարացի հարձակվողը նաև դուբլ է ձևակերպոլ այս խաղում՝ գոլի հեղինակ դառնալով 80-րդ րոպեին:


Այս հաղթանակից հետո «Լիվերպուլը»-ը վստահորեն շարունակում է գլխավորել մրցաշարային աղյուսակը. Կլոպի թիմը իր ակտիվում ունի 45 միավոր: Ծանր պարտությունից հետո «կարմիր սատանաներ»-ը, իրենց հաշվին ունենալով 26 միավոր, մնացին 6-րդ հորիզոնականում:





«Լիվերպուլ» - «Մանչեսթեր Յունայթեդ»`3:1


1:0՝ Մանե (24'), 1:1՝ Լինգարդ (33'), 2:1՝ Շաքիրի (73'), 3:1՝ Շաքիրի (80')
