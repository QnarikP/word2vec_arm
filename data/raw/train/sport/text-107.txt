
2014 թվականի ֆուտբոլի աշխարհի առաջնության ընտրական B խմբում, որտեղ ընդգրկված է նաև Հայաստանի հավաքականը, այսօր Կոպենհագենում  կայացած Դանիա-Չեխիա հանդիպումը ավարտվեց 0-0 հաշվով: Այսպիսով, այս հանդիպումից հետո Հայաստանի ազգային հավաքականը առաջին տուրից հետո միանձնյա գլխավորեց մրցաշարային աղյուսակը:


Հիշեցնենք, որ սեպտեմբերի 7-ին 2014 թվականի ֆուտբոլի աշխարհի առաջնության ընտրական փուլի առաջին հանդիպումը Հայաստանի ազգային հավաքականը ավարտեց հաղթանակով։


B խմբի առաջին խաղում Հայաստանը արտագնա խաղում 1:0 հաշվով հաղթանակի հասավ Մալթայի նկատմամբ։


Միակ գոլի հեղինակ դարձավ փոխարինման դուրս եկած Արթուր Սարկիսովը՝ հանդիպման 70-րդ րոպեին։


Ընտրական մրցաշարի հաջորդ հանդիպումը Հայաստանի հավաքականը կանցկացնի սեպտեմբերի 11-ին Սոֆիայում՝ Բուլղարիայի հավաքականի հետ։


Մեր խմբի մյուս հանդիպումը բավականին անսպասելի ավարտ ունեցավ: Իտալիայի ընտրանին՝ հյուրընկալվելով Բուլղարիայում, չկարողացավ հաղթանակ տոնել: Խաղն ավարտվեց ոչ ոքի՝ 2-2:


Լուսանկարը՝ totalfootball.am
