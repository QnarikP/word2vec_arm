
8 քաշային կարգերում աշխարհի նախկին չեմպիոն Մեննի Պակյաոն իր հաջորդ և կարիերայի վերջին մենամարտն անցկացնելու է 2016 թվականի ապրիլի 9-ին: Այս մասին հայտարարել է Պակյաոյի փորմութեր Բոբ Արումը:


-Մեննին ինձ ասել է, որ ապրիլի 9-ի մենամարտը վերջինն է լինելու իր կարիերայում: Այս մասին Մեննին ասել է անցյալ շաբաթ, ընթրինքի ժամանակ: Մենք լուրջ խոսակցություն ենք ունեցել, և նա ասել է. «Բո'բ, մայիսին ես պատգամավոր եմ դառնալու և այլևս չեմ կարողանալու բռնցքամարտով զբաղվել»,-Արումի խոսքը մեջբերված է «ESPN»-ից:


Մենամարտը կայանալու է Լաս-Վեգասում, ամենայն հավանականությամբ, «MGM AEG» արենայում: Մամուլում շրջանառվող լուրերի համաձայն` Պակյաոյի վերջին մրցակիցը դառնալու հնարավորություն ունեն Խուան Մանուել Մարկեսը, Տիմոտի Բրեդլին, Կել Բրուկը, Ամիր Խանը և Տերենս Կրոուֆորդը:
