
Կրետե կղզում շարունակվում է շախմատի Եվրոպայի թիմային առաջնությունը, որին Հայաստանը մասնակցում է տղամարդկանց և կանանց հավաքականներով։


Մեր տղամարդկանց ընտրանին 7-րդ տուրում 1,5-2,5 հաշվով զիջել էր Գերմանիայի հավաքականին։


Քիչ առաջ ավարտվեցին նաև կանանց հավաքականի պարտիաները։ Մեր աղջիկները ոչ-ոքի խաղացին ռումինուհիների հետ՝ 2-2։


Մարիա Գևորգյանը հաղթեց, Էլինա Դանիելյանը պարտություն կրեց, իսկ Լիլիթ Մկրտչյանն ու Լիլիթ Գալոյանը իրենց պարտիաները ոչ-ոքի ավարտեցին։


7-րդ տուրից հետո մեր կանանց ընտրանին զբաղեցնում է 9-րդ հորիզոնականը։
