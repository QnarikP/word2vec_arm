
Աշխարհի առաջին ռակետ Սիմոնա Հալեպը Մելբուրնում ընթացող թենիսի Ավստրալիայի բաց առաջնության երկրորդ շրջանում 6:3, 6:7, 6:4 հաշվով դժվարին հաղթանակ տարավ ամերիկուհի Սոֆիա Քենինի նկատմամբ եւ դուրս եկավ հաջորդ փուլ։ Մրցախաղը տեւեց 2 ժամ 31 րոպե։


Երրորդ շրջանում ռումինացի թենիսիստուհին կմրցի ամերիկացի Վինուս Ուիլյամսի հետ։


Աշխարհի նախկին առաջին ռակետ Սերենա Ուիլյամսը 6:2, 6:2 հաշվով հաղթեց կանադացի Էժենի Բուշարին: Սերենայի հաջորդ մրցակիցը կլինի ուկրաինացի Դայանա Յաստրմեսկան։


Հիշեցնենք, որ Australian Open-ի նախորդ մրցաշարի եզրափակիչում Սիմոնա Հալեպը պարտվել էր դանիացի Կարոլին Վոզնյացկուն: Տղամարդկանց մենախաղի գործող չեմպիոնն է Ռոջեր Ֆեդերերը, որը մեկնարկել էր ուզբեկ Դենիս Իստոմինի նկատմամբ հաղթանակով:
