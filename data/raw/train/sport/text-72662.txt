
Sky Sports-ը մշակել է Power Ranking մեթոդաբանությունը, որով գնահատում է ֆուտբոլիստների մարզավիճակը վերջին 5 տուրերում՝ 34 տարբեր վիճակագրական ցուցանիշների հիման վրա: Հենց այս մեթոդաբանությամբ էլ պարբերականը ամեն շաբաթ գնահատում է Պրեմիեր լիգայի ֆուտբոլիստներին:


«Արսենալի»՝ լավագույն մարզավիճակում գտնվող ֆուտբոլիստն ըստ Sky Sports-ի Հենրիխ Մխիթարյանն է, նրան հաջորդում է Լուկաս Տորեյրան: Հայ կիսապաշտպանը Պրեմիեր լիգայում 8-րդն է՝ 6530 միավորով: Լավագույնը լիգայում այս պահին «Վեստ Հեմի» կիսապաշտպան Ռոբերտ Սնոդգրասն է 10687 միավորով, նրան հաջորդում են Մոհամեդ Սալահը, Շերդան Շաքիրին, Էդեն Ազարը, Մեթ Դոհերտին: Մխիթարյանից բարձր ցուցանիշ ունեն նաև Ֆելիպե Անդերսոնն ու Լուկա Դինը:


Ամբողջ մրցաշրջանի տվյալներով լավագույնը Մոհամեդ Սալահն է, եռյակում են նաև Էդեն Ազարն ու Ռահիմ Սթերլինգը:
