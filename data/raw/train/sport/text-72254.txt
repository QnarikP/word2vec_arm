
Սլովենիայի Բլեդ քաղաքում րոպեներ առաջ ավարտվեց շախմատի վետերանների աշխարհի առաջնությունը։


50 տարեկաններից բարձր խմբում փայլուն հաջողության հասավ Հայաստանի ներկայացուցիչ գրոսմայստեր Կարեն Մովսիսյանը։ Մեր շախմատիստը մեկ շնչով անցկացրեց ամբողջ մրցաշարը, չկրեց ոչ մի պարտություն և 11 հնարավորից վաստակելով 8.5 միավոր՝ արժանիորեն նվաճեց չեմպիոնի տիտղոսը։   8.5 միավոր ուներ նաև վրացի հանրահայտ գրոսմայստեր Գեորգի Բագատուրովը, սակայն հավասարության դեպքում հաշվի էր առնվում շախմատիստների անձնական հանդիպումը, որտեղ էլ հաղթանակ էր տոնել Մովսիսյանը:
