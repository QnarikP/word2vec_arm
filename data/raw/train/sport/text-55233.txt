
Սենթ Լուիս քաղաքում շարունակվում է Սինգֆիլդի գավաթի խաղարկությունը:


Մեկնարկային երեք տուրերից հետո 4 շախմատիստ` Լևոն Արոնյանը, Ուեսլի Սոն, Վիշվանաթան Անանդը և Վեսելին Թոփալովը վաստակել են երկուական միավոր և գլխավորում են մրցաշարային աղյուսակը: Դին Լիժենը, Հիկարու Նակամուրան և Ֆաբիանո Կարուանան ունեն 1․5-ական միավոր և կիսում են 5-7-րդ հորիզոնականները:


Այսօր կայանալիք չորրորդ տուրում Լևոն Արոնյանի մրցակիցը Ֆաբիանո Կարուանան է:


Հիշեցնենք, որ Սինգֆիլդի գավաթն ընդգրկված է «Grand Chess Tour» մրցաշարքում, որի շրջանակներում այս տարի անցկացվում է 4 մրցաշար։ Դրանցից երկուսը` Փարիզի և Լյովենի մրցաշարերը, արդեն տեղի են ունեցել, իսկ մրցաշարքի վերջին` Լոնդոնի փուլը, տեղի կունենա այս տարվա դեկտեմբերին:
