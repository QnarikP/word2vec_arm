
Աշխարհի առաջին ռակետ Նովակ Ջոկովիչը դարձավ թենիսի Ավստրալիայի բաց առաջնության կիսաեզրափակիչի վերջին մասնակիցը:


5-րդ շրջանում սերբ թենիսիստը մրցեց ճապոնացի Կեյ Նիսիկորիի հետ, որը երկրորդ սեթի ժամանակ վնասվածքի պատճառով հրաժարվեց պայքարից: Առաջին սեթում Ջոկովիչը հաղթել էր 6:1 հաշվով, իսկ երկրորդ սեթում հաշվի մեջ առջեւում էր 4:1 հաշվով:


Եզրափակիչի ուղեգիրը Ջոկովիչը կվիճարկի ֆրանսիացի Լյուկա Պուիի հետ, որը 4 սեթում հաղթեց կանադացի Միլոշ Ռաոնիչին՝ 7:6, 6:3, 6:7, 6:4:


Կիսաեզրափակիչի մյուս զույգը կազմել են Հունաստանի ներկայացուցիչ Ստեֆանոս Ցիցիպասը եւ աշխարհի երկրորդ ռակետ, իսպանացի Ռաֆայել Նադալը:
