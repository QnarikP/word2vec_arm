
ԱՄՆ-ի Սենթ Լուիս քաղաքում շարունակվող Sinquefield Cup շախմատային սուպերմրցաշարի 5-րդ տուրում մրցաշարի գործող հաղթող Լեւոն Արոնյանը սեւերով ոչ ոքի խաղաց հոլանդացի Անիշ Գիրիի հետ:


Բուլղարացի Վեսելին Տոպալովը հաղթեց չինացի Լին Դիրենին եւ 3.5 միավորով դարձավ միանձնյա առաջատար: Հայկական շախմատի առաջատարն ունի 3 միավոր եւ Վիշվանաթան Անանդի ու Ուեսլի Սոյի հետ բաժանում է 2-4-րդ տեղերը:


Օգոստոսի 10-ը Սենթ Լուիսում հանգստյան օր է: Օգոստոսի 11-ին կայանալիք 6-րդ տուրում Արոնյանը սպիտակներով ուժերը կչափի ֆրանսիացի Մաքսիմ Վաշյե-Լագրավի հետ:


Sinquefield Cup-2016, 5-րդ տուր


Անիշ Գիրի (Հոլանդիա) - Լեւոն Արոնյան (Հայաստան)՝ 0.5:0.5


Վիշվանաթան Անանդ (Հնդկաստան) - Ուեսլի Սո (ԱՄՆ)՝ 0.5:0.5


Վեսելին Տոպալով (Բուլղարիա) - Լին Դիրեն (Չինաստան)՝ 1:0


Ֆաբիանո Կարուանա (ԱՄՆ) - Մաքսիմ Վաշյե-Լագրավ (Ֆրանսիա)՝ 0.5:0.5


Պյոտր Սվիդլեր (Ռուսաստան) - Հիկարու Նակամուրա (ԱՄՆ)` 0.5:0.5
