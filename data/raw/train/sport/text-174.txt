
Բրիտանացի Էնդի Մարեյը դարձավ թենիսի ԱՄՆ-ի բաց առաջնության հաղթող:US Open-ի եզրափակիչում Մարեյի մրցակիցը աշխարհի նախկին առաջին ռակետ Նովակ Ջոկովիչն էր: Հինգ ժամ տեւած մրցամարտն անցավ չափազանց լարված եւ դրամատիկ պայքարում, որտեղ Լոնդոնի օլիմպիական խաղերի չեմպիոն Մարեյը ի վերջո ուժեղ գտնվեց իր սերբ մրցակցից:Մարեյի կարիերայում այս հաղթանակը առաջինն էր «Մեծ Սաղավարտի» մրցաշարերում: Ավելին, Մարեյը 1936 թվականից ի վեր առաջին բրիտանացին է, որը նման արդյունքի է հասնում: ԱՄՆ-ի բաց առաջնություն.Էնդի Մարեյ (Մեծ Բրիտանիա) – Նովակ Ջոկովիչ (Սերբիա) - 7:6, 7:5, 2:6, 3:6, 6:2:Նշենք, որ այս հաղթանակից հետո Էնդի Մարեյը պրոֆեսիոնալ թենիսիստների ասոցիացիայի վարկանիշային աղյուսակում շրջանցեց Ռաֆայել Նադալին` դառնալով երրորդը: Աղյուսակը նախկինի պես շարունակում է գլխավորել շվեյցարացի Ռոջեր Ֆեդերերը, երկրորդը Նովակ Ջոկովիչն է: 1 (1). Ռոջեր Ֆեդերեր (Շվեյցարիա) - 11,805 միավոր2 (2). Նովակ Ջոկովիչ (Սերբիա) - 10,4703 (4). Էնդի Մարեյ (Մեծ Բրիտանիա) - 8,5704 (3). Ռաֆայել Նադալ (Իսպանիա) - 7,515
