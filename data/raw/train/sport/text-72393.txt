
Անգլիական «Մանչեսթեր Յունայթեդի» գլխավոր մարզիչ Ժոզե Մոուրինոն կորցրել է հույսը, որ կկարողանա լեզու գտնել աշխարհի չեմպիոն Ֆրանսիայի հավաքականի կիսապաշտպան Պոլ Պոգբայի հետ:


Պորտուգալացի մասնագետը չի հասկանում, թե ինչպես պետք է աշխատել ֆրանսիացու հետ եւ դարձնել նրան ավելի լավը: Մոուրինոն նամակ է գրել «Մանչեսթեր Յունայթեդի» ղեկավարությանը՝ բողոքելով, որ իր մեթոդներն անարդյունավետ են Պոգբայի հետ աշխատելիս: Մարզիչը կիսապաշտպանին վարակ է անվանել թիմակիցների համար, գրում է Independent-ը:


Հիշեցնենք, որ Պոգբան 2016-ին Թուրինի «Յուվենտուսից» է տեղափոխվել «Մանչեսթեր Յունայթեդ», որի կազմում խաղացել էր նաեւ 2011-2012-ը:
