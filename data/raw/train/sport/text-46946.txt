
Ավարտվեց «Մեծ Սաղավարտի» մրցաշարերից «Ուիմբլդոնի» 1/8 եզրափակչի վերջին հանդիպումը: 


Աշխարհի առաջին ռակետ Նովակ Ջոկովիչը 6:7, 6:7, 6:1, 6:4, 7:5 հաշվով երկու օր տևած պայքարում առավելության հասավ հարավաաֆրիկացի Կևին Անդերսոնի նկատմամբ: Հանդիպումը մեկնարկել էր երեկ և չորրորդ սեթից հետո` 6:7, 6:7, 6:1, 6:4 հաշվի ժամանակ, դադարեցվել էր մթության պատճառով, իսկ այսօր կայացած վճռորոշ սեթում սերբ թենիսիստը կարողացավ հաղթանակ տոնել:


Հավելենք, որ քառորդ եզրափակչում առաջին ռակետը մրցելու է խորվաթ Մարին Չիլիչի հետ:
