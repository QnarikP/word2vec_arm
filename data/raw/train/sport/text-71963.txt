
Ռումինիայի մայրաքաղաք Բուխարեստում, մինչև 23 տարեկան հունահռոմեական ոճի ըմբիշների աշխարհի առաջնությունում, այսօր սփոփիչ գոտեմարտեր կանցկացնեն մեր երկրի վերջին երկու պատվիրակները` Արմեն Մելիքյանը / 60 կգ / և Գեղամ Թորգոմյանը / 82 կգ /:


ՀԱՕԿ լրատվական բաժնից հայտնում են, որ բրոնզե մեդալակիր դառնալու համար Արմենին անհրաժեշտ կլինի տանել երկու, իսկ Գեղամին` երեք հաղթանակ: Արդյունքները հայտնի կդառնան երեկոյան: Թիմի մյուս անդամները անմասն են մնացել խաղարկված պարգևներից:


Հունահռոմեական ոճի  ըմբիշների մրցավարտից  հետո մրցագորգերը կտրամադրվեն ազատ ոճայիններին:  Հայաստանը կներկայացնեն Վարդգես Կարապետյանը / 65 կգ /, Գևորգ Մխեյանը / 70 կգ /, Անդրանիկ Գաբրիելյանը / 74 կգ /, Հովհաննես Մխիթարյանը  / 86 կգ / և Սարգիս Հովսեփյանը / 92 կգ /:


Թիմը մրցավայր  կուղեկցեն  / նոյեմբերի 15 –ին /  գլխավոր  մարզիչ Հաբեթնակ Կուրղինյանը և մարզիչ Էդգար Ենոքյանը:
