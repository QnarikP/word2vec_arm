
WBO չեմպիոնի գոտու համար Ռոբերտ Շտիգլիցի հետ առաջիկա մարտն ինձ համար ամենակարևորն է: Այդ մասին հայտարարել է բռնցքամարտի երկու քաշային կարգերում աշխարհի նախկին չեմպիոն, Գերմանիան ներկայացնող Արթուր Աբրահամը:


«Այդ համատեքստում հոկտեմբերի 26-ին WBO Intercontinental գոտու համար իտալացի Ջովանի դե Կարոլիսի հետ մենամարտում տարած հաղթանակն ինձ համար երկրորդական, ժամանակավոր նշանակություն ուներ», - ասել է բռնցքամարտիկը, հավելելով, որ այսօր ինքը կենտրոնանում է բացառապես փետրվարի 1-ին Շտիգլիցի հետ կայանալիք մենամարտի վրա: «Կարող եմ նշել, որ չեմպիոնի տիտղոսը վերադարձնելն այսօր իմ գլխավոր խնդիրն է», - հայտարարել է Աբրահամը:


Բռնցքամարտի համաշխարհային կազմակերպությունը (WBO) մտադիր է երրորդ մենամարտն անցկացնել WBO վարկածի պրոոֆեսիոնալ բռնցքամարտի գերմիջին քաշի աշխարհի չեմպիոն Ռոբերտ Շտիգլիցի և երկու քաշային կարգերում աշխարհի նախկին չեմպիոն Արթուր Աբրահամի միջև: Առաջին մենամարտում Աբրահամը հաղթել էր միավորներով, իսկ երկրորդում Շտիգլիցին հաջողվել էր ռևանշ ապահովել:
