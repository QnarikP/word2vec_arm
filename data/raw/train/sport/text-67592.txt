
«Մեծ սաղավարտի» մրցումների 12-ակի հաղթող, սերբ Նովակ Ջոկովիչը վերադարձել է Եվրոպա Դոմինիկյան Հանրապետությունում ընտանիքի հետ անցկացրած հանգստից հետո և սկսել է պատրաստվել նոր մրցաշրջանին:


Նովակը մարզվում է իր կրտսեր եղբոր` Մարկոյի հետ, իսպանական Մարբելյա քաղաքի` Պեպե Իմազի անվան ակադեմիայում:


Հիշեցնենք` մարտի վերջին Ջոկովիչը դադարեցրել էր համագործակցությունն Անդրե Աղասիի և Ռադեկ Շտեպանեկի հետ:


Հիմա նա աշխատում է առանց մշտական մարզչի: Նովակը կորտ կվերադառնա Մոնտե Կառլոյի` «Masters-1000» շարքի մրցաշարում:
