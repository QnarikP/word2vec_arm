
«Արսենալ»-ի կիսապաշտպան Աարոն Ռեմսիի ծառայություններով հետաքրքրված է «Բավարիա»-ն, տեղեկացնում է Sportsmail-ը:


Աղբյուրի հաղորդմամբ, ուելսցին մտադիր է լքել լոնդոնյան ակումբը 2019թ. ամռանը, երբ կավարտվի պայմանագրի ժամկետը:


Մյունխենյան գրանդը ցանկանում է օգտվել ստեղծված իրավիճակից և պայմանագիր առաջարկել նրան: Նշվում է, որ գերմանական թիմը իրավունք ունի բանակցությունները սկսել 2019թ. հունվարից:


27-ամյա կիսապաշտպանին իրենց կազմում ցանկանում են տեսնել նաև «Յուվենթուս»-ն ու «Ինտեր»-ը:


Հավելենք, որ ընթացիկ մրցաշրջանում «զինագործներ»-ի կազմում ֆուտբոլիստը 21 հանդիպում է անցկացրել, որոնցում 2 գոլ է խփել և 6 արդյունավետ փոխանցում կատարել:
