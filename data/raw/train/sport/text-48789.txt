
ԱՄՆ-ի Բաց առաջնության կանանց մրցաշարի կիսաեզրափակիչ փուլում 32-ամյա իտալուհի Ռոբերտա Վինչին անակնկալ հաղթանակ տոնեց աշխարհի առաջին ռակետ Սերենա Ուիլյամսի նկատմամբ:


Մոտ երկու ժամ տևած խաղում Վինչին հաղթեց 2:6, 6:4, 6:4 հաշվով և «Մեծ Սաղավարտի» տիտղոս նվաճելու հնարավորություն ստացավ: Եզրափակչում Ռոբերտա Վինչին մրցելու է հայրենակցուհու՝ Ֆլավիա Պենետայի հետ, ով պայքարից դուրս է թողել Սիմոնա Հալեպին:


Հիշեցնենք, որ Սերենա Ուիլյամսն ընթացիկ մրցաշրջանում հաղթել էր «Մեծ Սաղավարտի» նախորդած մրցաշարերում՝ Ավստրալիայի Բաց առաջնությունում, «Ռոլան Գարրոսում» և «Ուիմբլդոնում»: Այսպիսով, Սերենան զրկվեց այս տարի կարիերային «Մեծ Սաղավարտ» ստանալու հնարավորությունից:
