
Իսլանդիայի մայրաքաղաք Ռեյկյավիկում ընթացող շախմատի Եվրոպայի թիմային առաջնության 7-րդ տուրում Հայաստանի տղամարդկանց հավաքականը հաղթանակ տոնեց, իսկ կանանց թիմը ոչ-ոքի խաղաց:


Տղամարդկանց հավաքականը մրցեց Լեհաստանի ընտրանու հետ: Մեր հավաքականը 3:1 հաշվով հաղթանակ տոնեց: Լևոն Արոնյանն ու Սերգեյ Մովսեսյանը, ովքեր հանդես էին գալիս սև խաղաքարերով, հաղթանակներ տարան, իսկ Գաբրիել Սարգսյանն ու Հրանտ Մելքումյանը սպիտակներով ոչ-ոքի խաղացին: 


Այժմ Հայաստանի հավաքականն ունի 10 միավոր և զբաղեցնում է մրցաշարային աղյուսակի 6-րդ հորիզոնականը` առաջատար Ռուսաստանին զիջելով 3 միավորով:


Հայաստան – Լեհաստան՝ 3:1



Ռադոսլավ Վոյտաշեկ - Լևոն Արոնյան՝ 0:1
Գաբրիել Սարգսյան - Յան-Կրիստոֆ Դուդա՝ ½:½
Գժեգոշ Գայևսկի - Սերգեյ Մովսեսյան՝ 0:1
Հրանտ Մելքումյան - Մատյուշ Բարտել՝ ½:½



Հայաստանի կանանց հավաքականի մրցակիցն Ադրբեջանի թիմն էր. արձանագրվեց 2:2 հաշիվը: Լիլիթ Մկրտչյանն առավելության հասավ Գյուլնար Մամադովայի նկատմամբ, Լիլիթ Գալոյանն ու Մարիա Կուրսովան ոչ-ոքի խաղացին Կազիմովայի և Ֆատալիևայի հետ, իսկ Էլինա Դանիելյանը սպիտակներով պարտվեց Զեյնաբ Մամեդյարովային:


7-րդ տուրից հետո Հայաստանի կանանց հավաքականն ունի 8 միավոր և առաջատար Ռուսաստանին զիջում է 5 միավորով:


Հայաստան – Ադրբեջան՝ 2:2



Դանիելյան - Մամեդյարովա՝ 0:1
Մկրտչյան - Մամադովա` 1:0
Գալոյան - Կազիմովա` ½:½
Կուրսովա - Ֆատալիևա՝ ½:½

