
Լոնդոնի «Արսենալի» իսպանացի պաշտպան Էկտոր Բելյերինն այս մրցաշրջանում այլեւս խաղադաշտ դուրս չի գա, հայտնում է ակումբի կայքը:


23-ամյա ֆուտբոլիստի մոտ ախտորոշվել է ծնկի խաչաձեւ կապանների պատռվածք, ինչի հետեւանքով նա առաջիկայում կվիրահատվի եւ բաց կթողնի նվազագույնը 6 ամիս: Բելյերինը վնասվածք էր ստացել «Չելսիի» դեմ Անգլիայի առաջնության նախորդ տուրի խաղում:


Պրեմիեր լիգայի այս մրցաշրջանում իսպանացին մասնակցել է 19 հանդիպման եւ դարձել 5 գոլային փոխանցման հեղինակ:
