
Շվեյցարացի թենիսիստ Ռոջեր Ֆեդերերը դուրս է եկել Ավստրալիայի Բաց առաջնության եզրափակիչ:


Նրա մրցակիցը` Հարավային Կորեայի ներկայացուցիչ Խյոն Չոն Չյունը,  1:6, 2:5 հաշվի պայմաններում հրաժարվել է շարունակել պայքարը ոտքի հետ ունեցած խնդիրների պատճառով:


Թենիսիստները կորտում 1 ժամ 4 րոպե են անցկացրել: Ռոջերը թույլ է տվել 1 կրկնակի սխալ և 11 բրեյք-փոյինթներից 4-ն իրացրել է: Իսկ մրցակցի ակտիվում կա 1 էյս, 3 կրկնակի սխալ և ոչ մի բրեյք:


«Australian Open»-ի եզրափակչում Ֆեդերերը կմրցի Խորվաթիայի ներկայացուցիչ Մարին Չիլիչի հետ:
