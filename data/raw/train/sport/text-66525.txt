
Ճապոնացի գեղասահորդ Յուզուրու Հանյուն այսօր` փետրվարի 17-ին, Փհենչհանի օլիմպիական խաղերում հաղթել է տղամարդկանց մենասահքում:


Այս ոսկե մեդալը դարձել է ձմեռային Օլիմպիական խաղերի պատմության 1000-րդ ոսկե մեդալը:


Հատկանշական է, որ Սոչիի 2014 թվականի օլիմպիական խաղերում Հանյուն դարձյալ ոսկե մեդալ էր նվաճել:


Ճապոնացին այս կերպ 66 տարվա մեջ դարձել է առաջին գեղասահորդը, որը կարողացել է երկու Օլիմպիական խաղերում անընդմեջ ոսկե մեդալ նվաճել տղամարդկանց մենասահքում: Վերջին անգամ նման հաջողության հասել էր Դիկ Բեթոնը 1948 և 1952 թվականների օլիմպիական խաղերում:


Ձմեռային օլիմպիական խաղերի առաջին ոսկե մեդալը խաղարկվել է շվեյցարական Շամոնիում 1924 թվականի հունվարի 26-ին: Այն նվաճել է ամերիկացի Չառլս Ժյուտրյոն չմշկավազքի 500 մետր մրցույթում:


Եթե Շամոնի-1924-ում խաղարկվել է մեդալների 16 հավաքածու, ապա Փհենչհան-2018-ում` 102:


Ձմեռային Օլիմպիական խաղերում 36 երկրներ ոսկե մեդալներ են նվաճել: Ամենաշատ ոսկե մեդալն ունի Նորվեգիան` 124, հայտնում է ՄՕԿ-ի պաշտոնական կայքը:
