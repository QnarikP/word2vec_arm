
Grand Chess Tour-2018 մրցաշարի 4-րդ փուլի շրջանակում ԱՄՆ-ի Սենթ Լուիս քաղաքում օգոստոսի 18-27-ը 10 գրոսմայստերներ, այդ թվում նաև Լևոն Արոնյանը, կպայքարեն Սինկֆիլդի գավաթի համար:


Մրցաշարին կմասնակցեն նույն շախմատիստները, ովքեր հանդես են եկել 3-րդ փուլում, սակայն մեկ փոփոխությամբ: Կուբան ներկայացնող Լենյեր Դոմինգեսի փոխարեն պայքարի մեջ կմտնի աշխարհի գործող չեմպիոն Մագնուս Կարլսենը:


Մասնակիցների կազմը՝ Ֆաբիանո Կարուանա, Շահրիյար Մամեդյարով, Ուեսլի Սո, Մաքսիմ Վաշիե-Լագրավ, Սերգեյ Կարյակին, Հիկարու Նակամուրա, Վիշվանաթան Անանդ, Ալեքսանդր Գրիշչուկ և Մագնուս Կարլսեն:


Հարկ է նշել, որ այս անգամ մասնակիցներն իրենց ուժերը կփորձեն դասական շախմատում: Խաղարկության ընդհանուր ֆոնդը 300 հազար դոլար է, որից 75 հազարը բաժին կհասնի հաղթողին:
