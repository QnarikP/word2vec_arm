
Կանադայում ընթացող հոկեյի աշխարհի գավաթի խաղարկությունում ավարտին է մոտենում խմբային փուլը:


A խմբում տանտերերի հավաքականը տարել է 3-րդ անընդմեջ հաղթանակը: Կանադացիները 4-1 հաշվով առավելության են հասել Եվրոպայի ընտրանու նկատմամբ եւ 6 միավորով գրավել են 1-ին տեղը: Եվրոպացիները 4 միավորով 2-րդն են եւ նույնպես կխաղան կիսաեզրափակչում:


Եվրոպայի հավաքականի մրցակիցը Շվեդիան է: «Տրե Կրունուրը» B խմբի վերջին տուրի խաղում օվերթայմում 3:4 հաշվով պարտվել է Հյուսիսային Ամերիկայի մինչեւ 23 տարեկանների հավաքականին, սակայն 5 միավորով ապահովել է 1-ին տեղը: Հյուսիսիամերիկացիները 3 միավորով 2-րդն են: Նրանց կարող է շրջանցել Ռուսաստանի հավաքականը, որն իր ակտիվում ունի 2 միավոր:


Այսօր, Երեւանի ժամանակով ժամը 23:00-ին մեկնարկող խաղում խմբի հետնապահ Ֆինլանդիային ցանկացած տարբերակով հաղթելու դեպքում Օլեգ Զնարոկի թիմը կգրավի 2-րդ տեղն ու կիսաեզրափակչում կխաղա Կանադայի հետ:


A խմբում էլ կկայանա ոչինչ չորոշող Չեխիա - ԱՄՆ հանդիպումը:
