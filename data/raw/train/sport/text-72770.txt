
 «Զենիթի» հարձակվող Արտյոմ Ձյուբան «Ֆուտբոլ» շաբաթաթերթի վարկածով ճանաչվել է Ռուսաստանի` անցնող տարվա լավագույն ֆուտբոլիստ:


Նա վաստակել է 614 միավոր: Երկրորդ տեղը զբաղեցրել է ԲԿՄԱ-ի դարպասապահ Իգոր Ակինֆեևը (245), իսկ երրորդ տեղում բանակայինների ֆուտբոլիստ Մարիո Ֆերնանդեսն է (215):


«Որքան հրապարակային քննարկումներ եղան այն մասին, որ Ձյուբան մոտեցել է կարիերայի ավարտին:


Որքան հոդվածներ եղան, որոնցում պնդում էին, որ ես որպես ֆուտբոլիստ սպառվել եմ: Բայց երբեք չարժե հանձնվել և կանգ առնել: Հավատա քեզ, աշխատիր և ամեն ինչ կգա: Ավելին, հավատա ամենալավին և նրան, որ կգտնվեն մարդիկ, ովքեր կօգնեն, նույնիսկ եթե չես սպասում»,- ասել է Ձյուբան շաբաթաթերթին տված հարցազրույցում:


Հարցմանը 277 լրագրող է մասնակցել առաջատար ԶԼՄ-ներից և ակումբների մամուլի ծառայություններից: 


Ձյուբան դարձել է այս մրցանակի 45-րդ դափնեկիրը:
