
Անգլիայի հավաքականի և «Մանչեսթեր Սիթիի» կիսապաշտպան Ռահիմ Սթերլինգը դարձել է անգլիացի ամենաբարձր վարձատրվող ֆուտբոլիստը, հայտնում է Daily Mail-ը:


Աղբյուրի փոխանցմամբ, 23-ամյա ֆուտբոլիստն, ով երեկ նոր պայմանագիր է կնքել «Մանչեսթեր Սիթիի» հետ բարելավված պայմաններով, այժմ շաբաթական մինչև 300 հազար ֆունտ կստանա (մոտ 343 հազար եվրո):


Ավելի վաղ Սթերլինգի շաբաթական աշխատավարձը կազմում էր 180 հազար ֆունտ (մոտ 206 հազար եվրո): 


Հարկ է նշել, որ անգլիական Պրեմիեր-լիգայի ամենաբարձր վարձատրվող ֆուտբոլիստն այս պահին հանդիսանում է «Մանչեսթեր Յունայթեդի» հարձակվող Ալեքսիս Սանչեսը:


Նրա շաբաթական աշխատավարձը կազմում է 350 հազար ֆունտ (մոտ 401 հազար եվրո):


Սթերլինգը 2015 թվականից է հանդես գալիս մանչեսթերյան ակումբում: ԱՊԼ-ի ընթացիկ մրցաշրջանում նա 9 հանդիպման է մասնակցել, որոնցում դարձել է 6 գոլի և 5 գոլային փոխանցման հեղինակ:
