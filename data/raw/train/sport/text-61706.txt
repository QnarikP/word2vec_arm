
Շվեյցարական Ժնև քաղաքում ընթացքի մեջ է ՖԻԴԵ-ի Գրան Պրի մրցաշարի 3-րդ փուլը, որի 2-րդ տուրում հայկական շախմատի առաջատար Լևոն Արոնյանը ուժերն էր չափում ռուս գրոսմայստեր Դմիտրի Յակովենկոյի հետ:


Հայ շախմատիստը այս տուրոմ մրցում էր սև խաղաքարերով: Պարտիայի 51-րդ քայլին Արոնյանը ստիպեց Յակովենկոյին անձնատուր լինել և ընդունել պարտությունը: Հիշեցնենք, որ մրցաշարի առաջին տուրում օլիմպիական եռակի չեմպիոնը սպիտակներով ոչ-ոքի էր խաղացել Լի Չաոյի հետ:


Կայացած երկու տուրերից հետո մրցաշարային աղյուսակը 100-տոկոսանոց ցուցանիշով գլխավորում է ադրբեջանցի Թեյմուր Ռաջաբովը՝ իր ակտիվում ունենալով 2 միավոր: Արոնյանը ևս 3 շախմատիատների հետ 1.5 միավորով բաժանում է 2-5-րդ հորիզոնականները:
