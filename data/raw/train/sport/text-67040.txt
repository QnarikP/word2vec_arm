
Հավակնորդների մրցաշարի երրորդ տուրը վատ ավարտ է ունեցել Հայաստանի լավագույն շախմատիստ Լևոն Արոնյանի համար: Հայ գրոսմայստերը սպիտակ խաղաքարերով մրցել է Վլադիմիր Կրամնիկի հետ ու ընդամենը 27 քայլում պարտություն կրել:Արդեն 18-րդ քայլից հետո պարզ է եղել, որ Լևոնը զիջելու է մրցակցին: Իսպանական սկզբնախաղում նա շեղվել է իր սովորական քայլերից, ապա թագուհու սխալ տեղաշարժերի արդյունքում նախաձեռնությունը զիջել ռուսին ու ուշ արձագանքել նրա գրոհին:Տուրի մյուս բոլոր պարտիաներն ավարտվել են ոչ-ոքի արդյունքով.Ֆաբիանո Կարուանա – Շախրիյար Մամեդյարով` 0,5:0,5Սերգեյ Կարյակին – Ալեքսանդր Գրիշչուկ` 0,5:0,5Ուեսլի Սո – Լիժեն Դին` 0,5:0,5Այդ հաղթանակի շնորհիվ Կրամնիկը 2,5 միավորով դարձավ առաջատար: Նրան 2-ական միավորով հետևում են Կարուանան ու Մամեդյարովը: Արոնյանը 1 միավորով նահանջեց 7-րդ հորիզոնական: Մրցաշարը բաղկացած 14 տուրից:
