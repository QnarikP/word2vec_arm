
Showtime հեռուստաընկերության գլխավոր տնօրեն Սթիվեն Էսպինոսան հայտարարել է, որ ամերիկացի անպարտելի բռնցքամարտիկ Ֆլոյդ Մեյուեյզերը հաջորդ մենամարտն անցկացնելու է սեպտեմբերի 12-ին:


Ըստ հեռուստաընկերության հետ ստորագրած պայմանագրի՝ Մեյուեյզերը պետք է ևս մեկ մենամարտ անցկացնի:


«Ֆլոյդը միշտ ասում է, որ մենամարտելու է սեպտեմբերի 12-ին, ու դա լինելու է իր կարիերայի վերջին մենամարտը: Որպես ընկերության ղեկավար ու երկրպագու՝ չէի ցանկանա, որ նա հեռանար:


Նա, անկասկած, վերջին 19 տարիներին մեծ ներդրում է ունեցել բռնցքամարտի զարգացման գործում»,- Էսպինոսայի խոսքերը մեջբերում է BoxingScene-ը:


Հիշեցնենք, որ Մեյուեյզերն անցկացրել է 48 հաղթանակ, տոնել նույնքան հաղթանակ՝ 26-ը՝ նոկաուտով:
