
Անգլիայում մեկնարկել է Մեծ Սաղավարտի տարվա երրորդ մրցաշարը` «Ուիմբլդոնը»: Խաղային առաջին օրվա շրջանակում արդեն կայացել են մի շարք հանդիպումներ:   Աշխարհի առաջին թենիսիստ Էնդի Մարեյը հանդիպել է Ղազախստանը ներկայացնող Ալեքսանդր Բուբլիկի հետ և վստահորեն հաղթել 6:1, 6:4, 6:2 հաշվով: Բրիտանացու հաջորդ մրցակիցը դառնալու է Դասթին Բրաունը:


Երկրորդ շրջանի ուղեգիր է նվաճել նաև Ռաֆայել Նադալը: Իսպանացին հեշտությամբ` 6:1, 6:3, 6:2 հաշվով պարտության է մատնել Ջոն Միլմանին: Ռաֆայի հաջորդ մրցակիցը լինելու է ամերիկացի Դոնալդ Յանգը:  Հաջորդ փուլի ուղեգիր են նվաճել նաև Կարեն Խաչանովը, Կեի Նիսիկորին, Ժո Վիլֆրեդ Ցոնգան, Ռոբերտո Բաուտիստան և Մարին Չիլիչը:
