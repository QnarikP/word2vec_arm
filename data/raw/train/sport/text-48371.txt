
ԱՄՆ-ի Սենթ Լուիս քաղաքում ավարտին մոտեցող Sinquefield Cup շախմատային սուպերմրցաշարում օգոստոսի 31-ին տեղի կունենա նախավերջին՝ 8-րդ տուրը, որում Լեւոն Արոնյանը կմրցի աշխարհի նախկին չեմպիոն Վիշվանաթան Անանդի հետ: Հայաստանի հավաքականի առաջատարը հնդիկ գրոսմայստերի դեմ կխաղա սպիտակներով:


Պարտիաները կմեկնարկեն Երեւանի ժամանակով 22:00-ին: 7-րդ տուրից հետո Արոնյանն ունի 5 միավոր եւ միանձնյա առաջատարն է: Նրան մեկական միավոր զիջում են 2-5-րդ տեղերը բաժանող 4 շախմատիստներ, այդ թվում՝ աշխարհի չեմպիոն Մագնուս Կարլսենը:


Sinquefield Cup-2015, 8-րդ տուր


Լեւոն Արոնյան (Հայաստան) - Վիշվանաթան Անանդ (Հնդկաստան)


Մագնուս Կարլսեն (Նորվեգիա) - Հիկարու Նակամուրա (ԱՄՆ)


Անիշ Գիրի (Հոլանդիա) - Ֆաբիանո Կարուանա (ԱՄՆ) 


Ուեսլի Սո (ԱՄՆ) - Վեսելին Տոպալով (Բուլղարիա)


Ալեքսանդր Գրիշչուկ (Ռուսաստան) - Մաքսիմ Վաշյե-Լագրավ (Ֆրանսիա)
