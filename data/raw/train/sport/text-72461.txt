
Գերմանիայի ազգային հավաքականի գլխավոր մարզիչ Յոահիմ Լյովը խոսել է ընտրանու դարպասապահների մասին և նշել, թե ով է լինելու առաջին դարպասապահն առաջիկա երկու տարիների և Եվրո-2020-ի ընթացքում։


«Մանուել Նոյերը մեր թիմի առաջատարն է և ավագը։ Նա մեծ դեր է խաղում թե՛ խաղադաշտում, թե՛ հանդերձարանում։ Ֆուտբոլիստները նրան շատ են հարգում։ Մինչև 2020 թվականի ավարտը Նոյերը կլինի Գերմանիայի հավաքականի առաջին դարպասապահը։


Տեր Շտեգենը նույնպես շատ բարձրակարգ դարպասապահ է և հիանալի խաղ է ցուցադրում։ Նա նույնպես խաղաժամանակ կստանա, բայց առաջինը Նոյերն է»,- ասել է գերմանացի մասնագետը։
