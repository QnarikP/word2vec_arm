
Իսպանիայի ընթացիկ առաջնության հերթական տուրում Մադրիդի «Ռեալը» մրցակցի դաշտում մրցելու է «Էյբարի» հետ, «Ատլետիկոն» Մադրիդում ընդունելու է «Բարսելոնային», իսկ «Խեաֆեն» Բիլբաոյում հյուրընկալվելու է «Ատլետիկին»:


Անկասկած տուրի կենտրոնական հանդիպումն «Բարսելոնա» և «Ատլետիկո» դիմակայությունն է: «Ատլետիկոն» ընդունելու է առաջնության առաջատարին: Կատալոնացիներին սպասում է համառ դիմադրություն «Վանդա Մետրոպոլիտանոյում»: Մադրիդյան թիմի հաղթանակն այս խաղում թույլ կտա լրջորեն հավակնել չեմպիոնական տիտղոսին: Այստեղ պետք է նշել մեկ կարևոր փաստ. թեև «Ատլետիկոյի» վերջին տարիների հաջող մրցելույթներին, թիմը Լա լիգայի շրջանակներում չի կարողանում հաղթել «Բարսելոնային» արդեն 16 հանդիպում անընդմեջ: Դրանցից 13-ը Դիեգո Սիմիոնեի գլխավորությամբ: Ընդհանուր առմամբ հաշվի առնելով բոլոր մրցաշարերը, «Ատլետիկոն» հաղթել է կատալոնացիներին ընդամենը 2 անգամ կայացած վերջին 23 խաղում:





Առաջիկա խաղը շատ լավ հնարավորություն է «Ատլետիկոյի» համար կոտրելու սառույցը և վերջապես հաղթանակ տանել կատալոնացիների հետ մրցավեճում: Թիմը  շատ լավ մարզավիճակում է և ընթացիկ մրցաշրջանում սեփական հարկի տակ վաստակել է ամենաշատ միավորները:


Ընթացիկ առաջնությունը յուրահատուկ է դասավորվում: Մրցաշարային աղյուսակի վերևում հանգրվանած չորս թիմերին բաժանում է մեկ միավոր: «Ալավեսը», «Սևիլիան» և «Ատլետիկոն» վաստակել են 23-ական միավոր, «Բարսելոնան»՝ 24: Այսպիսի փոքր տարբերությունը պայմանավորված է ոչ թե մյուս թիմերի խաղամակարդակի բարձրացմամբ, այլ Իսպանիայի երկու ուժեղագույն թիմերի խաղում տեղ գտած լուրջ անկումով:


«Ատլետիկոն» ունի բոլոր պատճառները մտածելու չեմպիոնության մասին: Մարզչական փոփոխությունը «Ռեալում» հաղորդել է թիմին ժամանակավոր կայունություն, բայց թիմը, միևնույն է, անհարմար վիճակում է: «Բարսան» շարունակում է խաղալ ինչպես միշտ: Պետք չէ մոռանալ, որ թիմի առաջատարները՝ Մեսսին, Բուսկետսը, Սուարեսը և Պիկեն երեսուն անց ֆուտբոլիստներ են և դա շատ բանի մասին է խոսում:





Դիեգո Սիմեոնեի թիմը դեռ չի կարողանում օգտվել ստեղծված իրավիճակից և 12 խաղում տարել է միայն վեց հաղթանակ:


Բոլոր մրցաշարերում «Ատլետիկոն» հաղթել է տնային վերջին վեց խաղում, ընդհանուր ութ խաղից հաղթել է յոթում և այդ խաղերում հինգ անգամ պահել է սեփական դարպասն անառիկ: «Ատլետիկի» հետ խաղում տարած հաղթանակը  3:2 հաշվով, կարող է մտահոգել թիմի երկրպագուներին, բայց Էռնեստո Վալվերդեի թիմի հետ մրցավեճում Սիմեոնեն ընտրելու է ավելի պաշտպանողական տարբերակ:


Սեպտեմբերին կայացած «Ռեալի» հետ խաղում, որն ավարտվեց ոչ-ոքի 0:0 հաշվով, երևաց «Ատլետիկոյի» պաշտպանողական այն խաղաոճը, որը հավանաբար լինելու է «Բարսայի» հետ խաղում: «Բերնաբեուում» տիրել են գնդակին խաղաժամանակի 36%-ը` խաղալով իրենց հատուկ պրեսինգով:


Նախորդ առաջնությունում «Բարսայի» և «Ատլետիկոյի» միջև խաղերից մեկում գրանցվեց ոչ-ոքի՝ 1:1, երկրորդ խաղում հաղթեց «Բարսելոնան» 1:0 հաշվով:





«Բարսելոնան» իհարկե առաջնության առաջատարն է, բայց ինչպես ցույց տվեց վերջին տուրում «Բետիսը», ամենևին էլ անպարտելի չէ: Նույնիսկ Սամուել Ումտիտիի վերադարձը դժվար թե խանգարի «Ատլետիկոյի» հարձակվողներին աչքի ընկնելու գալիք տուրում: Բացի դրանից, բացակայելու է Իվան Ռակիտիչը, որը կարմիր քարտ է ստացել «Բետիսի» հետ խաղում: «Բարսելոնան» չի փայլում կայուն պաշտպանությամբ, իսկ «Ատլետիկոն» բոլոր տնային հանդիպումներում դարձել է գոլերի հեղինակ:


Վերջին երկու խաղում «Բարսելոնան» բաց է թողել վեց գնդակ, իսկ յոթ խաղում բաց է թողել երկու և ավելի գնդակ: Ակնհայտ է, որ պաշտպանությունում խնդրիներ կան, մասնավորապես կենտրոնական պաշտպանների դիրքում:


Վերջին 6 գոլից 5-ը ծնվել են եզրային փոխանցումներից հետո, երբ կենտրոնական պաշտպանները չեն կարողացել վնասազերծել մրցակցի հարձակվողներին: Սերխիո Ռոբերտոն, իհարկե, մեղավոր է, բայց Ալբան ավելի լավ չի խաղում, մեծամասամբ այն պատճառով, որ Վալվերդեն ստիպում է իր կենտրոնական պաշտպաններին միանալ գրոհներին:





«Ատլետիկոն» հմտորեն օգտագործում է կենտրոնը հակագրոհների ժամանակ: Եվրոպայի Սուպերգավաթի խաղարկության խաղում գրոհում էին հենց այդ գոտով, որը հաճախ մնում էր դատարկ, քանի որ Մարսելոն միանում էր գրոհներին:


Այս պահին «Ատլետիկոն» խաղային մակարդակով գերազանցում է «Բարսելոնային, և հաղթանակը թույլ կտա Սիմեոնեին հիմք ստեղծել Լա Լիգայում չեմպիոնական ճանապարհի մեկնարկը տալու համար:
