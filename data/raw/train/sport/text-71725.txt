
Ռուսաստանի Խանտի Մանսիյսկ քաղաքում ընթացող շախմատի կանանց աշխարհի առաջնությունում  կայացան առաջին փուլի երկրորդ հանդիպումները:


Ցավոք, Լիլիթ Մկրտչյանին չհաջողվեց ռևանշի հասնել ուկրաինուհի Աննա Ուշենինայից առաջին տուրում կրած պարտության դիմաց: Սպիտակներով խաղացող հայ գրոսմայստերը 55-րդ քայլին հաշտություն կնքեց: Այսպիսով, Լիլիթը 0,5-1,5 հաշվով պարտվեց Աննա Ուշենինային և դուրս մնաց հետագա պայքարից:


Իսկ ահա Էլինա Դանիելյանը հաջորդ փուլի ուղեգրի համար պայքարում պետք է լրացուցիչ մրցախաղ անցկացնի Հունգարիան ներկայացնող վիետնամցի շախմատիստուհի Հոանգ Թհան Թրանգի հետ: Մրցակիցների միջև կայացած երկրորդ պարտիան էլ, որում սպիտակներով խաղում էր Էլինան, 82-րդ քայլին ավարտվեց ոչ-ոքի:
