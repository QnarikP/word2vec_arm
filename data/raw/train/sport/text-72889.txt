
Անգլիայի Պրեմիեր լիգայի 22-րդ տուրի կենտրոնական հանդիպումը տեղի կունենա Լոնդոնում, որտեղ միմյանց դեմ դուր կգան «Տոտենհեմն» ու «Մանչեսթեր Յունայթեդ»: Իհարկե, այս հանդիպման ֆավորիտ են համարում դաշտի տերերին, և սա միանգամայն տրամաբանական է, եթե նկատի ունենանք թիմի մարզավիճակը: «Մանչեսթր Յունայթեդը», մարզչի հեռացումից հետո, միայն նոր է սկսել վերագտնել իրեն: Այնուհանդերձ, պետք է նշել, որ Մոուրինյոյի հեռացումը «կարմիր սատանաների» համար օգտակար եղավ և ոչ մի կասկած չկա, որ թիմն անզիջում պայքար կմղի «խցաների» դեմ:


Կամա, թե ակամա, սակայն Օլե-Գունար Սուլշերը արդեն պատիվ է ունեցել համեմատվելու սըր Մեթ Բաբսիի հետ: Մինչև նորվեգացի մասնագետի գալը, շոտլանդացին մնում էր «Մանչեսթր Յունայթեդի» այն միակ մարզիչը, ով իր կարիերան ակումբում սկսել էր՝ առաջնությունում տանելով 4 անընդմեջ հաղթանակ: Սակայն Օլե- Գունար Սուլշերը դեռ շատ հեռու է իր լեգենդար նախորդի հաջողություններն ունենալուց: Սկզբի համար նա դեռևս պետք է կարողանա համոզել ակումբի ղեկավարությանը իր հետ կնքել երկարատև պայմանագիր: Այս գործում մարզչին կարող է օգնել հաղթանակը «Ուեմբլի» մարզադաշտում, որտեղ Սուշլերը պետք է հաղթահարի իր առաջին՝ ամենալուրջ փորձություններից մեկը: Համեստ «Քարդիֆի» (5:1), «Հադերսֆիլդի» (3:1), «Բորմունտի» (4:1), «Նյուքասլի» (2:0) և Անգլիայի գավաթում «Ռեդինգի» (2:0) դեմ տոնած հաղթանակները, անշուշտ, բարձրացրեցին երկրպագուների տրամադրությունը և վստահություն հաղորդեցին ֆուտբոլիստներին՝ ստիպելով հավատալ իրենց ուժերին:





Այս պահին «կարմիր սատանաները» ունեն 38 միավոր, որի շնորհիվ տեղակայվել են ԱՊԼ մրցաշարային աղյուսակի 6-րդ հորիզոնականում: Չեմպիոների լիգայի քառյակից թիմը հետ է մնում ընդամենը 6 միավորով, և այս տարբերությունը դեռևս հաղթահարելի է: Լավագույն ռմբարկուները՝ Մարսյալը և Լուկակուն իրենց ակտիվում ունեն 8-ական խփած գնդակ: Կադրային խնդիրների շարքում կարելի է նշել վնասվածք ստացած Ռոխոյի և Սմոլինգի բացակայությունը: Այնուհանդերձ, պետք նշել, որ, ներկայիս «Յունայթդի» իրական ուժերն ու հնարավորությունը կարելի է գնահատել միայն լուրջ հակառակորդի հետ պայքարում: Վստահաբար կարելի է ասել, որ «Տոտենհեմը» հենց այդպիսին է:





«Խցաների» համար դեկտեմբերը հիանալի ամիս էր, թեև հունվարը թիմը ևս անցկացնում է գերազանց՝ տոնելով 3 չոր հաղթանակներ: Նախ առաջնությունում հաղթեցին «Քարդիֆին» (3:0), ապա գավաթային խաղերում «Տրանմերին» (7:0) և «Չելսիին» (1:0): Այնուհանդերձ, «կապույտների» և «Վուլվերհեմպթոնի» (Նոր տարուց առաջ այս թիմը 3:1 հաշվով հաղթել է), որ Պոչետինոյի թիմի ուժեղ ֆուտբոլիստները գերլարված են: 21 տուրից հետո «խցաները» 48 միավորով զբաղեցնում են 3-րդ հորիզոնականը: Առաջատար «Լիվերպուլից» թիմը հետ է մնում ընդամենը 6 միավորով և դեռևս մասնակցում է չեմպիոնական մրցավազքին: Լավագույն ռմբարկուն մնում է Հարի Քեյնը, որն իր ակտիվում ունի 14 խփած գնդակ և 4 գոլային փոխանցում: Լոնդոնցիները անցկացրել են 9-ը տնային հանդիպում, որտեղ 6 անգամ հաղթել են և կրել 3 պարտություն: «Մանկունյացիների» հենտ հանդիպման ժամանակ խաղադաշտ դուրս չեն գա վնասվածք ստացած Վանյամին, Վերտենգենը և Դայերը: Հարցական է նաև Դեմբելեի և Լուկասի մասնակցությունը:





Հավելենք նաև , որ այս թիմերի միջև տեղի ունեցած վերջին 5 հանդիպումներից ոչ մեկը չի ունեցել խաղաղ ելք: 3 անգամ հաղթել են «խցանները», 2 անգամ՝ «կարմիր սատանաները»: Ընթացիկ մրցաշրջանի առաջին կեսում «Տոտենհեմը» 3:0 հաշվով ջախջախել է «Յունայթեդին»: Կկարողանա՞ արդյոք այս անգամ հաղթել, կիմանանք ընդամենը ժամեր անց:
