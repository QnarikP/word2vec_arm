
«Քարդիֆ»-ի նորեկ Էմիլիանո Սալային տեղափոխող ինքնաթիռի որոնողափրկարարական աշխատանքները դեռ շարունակվում են, սակայն փորձագետները նշել են անհետացման հավանական պատճառը:


Ինչպես տեղեկացնում է The Sun-ը, ինքնաթիռը հավանաբար ընկել է թևերի սառցակալման արդյունքում, ինչի հետևանքով այն կախվել է օդում, այնուհետև ընկել ծովը: Բացի դրանից, արգենտինացի խաղացողը WhatsApp-ով ձայնային հաղորագրություն էր ուղարկել, որում հայտնել էր, որ ինքնաթիռն, ուր որ է, կկործանվի: Ըստ փորձագետների՝ ամեն ինչ վկայում է թևերի սառցակալման մասին: 


Հիշեցնենք, որ Սալան երեքշաբթի պետք է միանար իր նոր թիմին և այդ նպատակով Նանտից ժամանում էր Քարդիֆ:
