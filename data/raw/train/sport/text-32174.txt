
Չեմպիոնների լիգայի որակավորման առաջին փուլի շրջանակներում Երևանի «Բանանցը» երեկ ընդունել էր Անդորրայի չեմպիոն «Սանտա Կոլոմային»: Հիշեցնենք, որ առաջին խաղում «Բանանցի» ֆուտբոլիստները պարտվել էին 1-0 հաշվով:


Հանդիպումն ավելի ակտիվ սկսեցին «Բանանցի» ֆուտբոլիստները, ովքեր առաջին տասը րոպեների ընթացքում մեկ-երկու վտանգավոր պահ ունեցան: Սակայն աստիճանաբար առավելությունն անցավ մրցակցի կողմը, և 20-րդ րոպեին  Իդելֆոնս Լիման բացեց հաշիվը:


30-րդ րոպեին  «Բանանցի» ֆուտբոլիստները տուգանային հարվածի իրավունք ստացան, և Ռումյան Հովսեփյանը գեղեցիկ հարվածով խփեց պատասխան գնդակը:


Ընդմիջումից հետո Հոռնյակը Ազատյանի փոխարեն դաշտ դուրս բերեց Գարեգին Մաշումյանին, և երկրորդ կեսի հենց առաջին գրոհի ժամանակ Մաշումյանը իր թիմակցի եզրային հիանալի անցումից հետո առաջ մղեց «Բանանցին»:


55-րդ րոպեին մեր թիմի ֆուտբոլիստները տասնմեկ մետրանոցի իրավունք վաստակեցին, և Ռումյան Հովսեփյանը այն դիպուկ իրացնելով՝ հաշիվը դարձրեց 3-1:


68-րդ րոպեին Գևորգ Նռանյանը երկրորդ դեղինը ստացավ ու հեռացվեց խաղադաշտից:


Հեռացումից հետո հյուրերը տիրեցին նախաձեռնությանը, սակայն երկար ժամանկ չէին կարողանում մոտենալ Թորոյանի դարպասին: Ամենաիրական գոլային պահը մրցակիցն ունեցավ 85-րդ րոպեին: Մոտ քսան մետր հեռավորության վրա նրանք տուգանային հարվածի իրավունք ստացան, և Պուժոլի հարվածն իր վրա ընդունեց հորիզոնական դարպասաձողը:


Վերջնամասում «Սանտա Կոլոմայի» ֆուտբոլիստները տիրեցին նախաձեռնությանը, մի քանի ստանդարտների իրավունք ստացան: Դրանցից վերջինի ժամանակ` մրցավարի ավելացրած չորրորդ րոպեին, գրոհին միացած անդորրացի դարպասապահ Կասալսը գրավեց Թորոյանի դարպասը` 3-2:


Այսպիսով, «Բանանցը» հաղթեց, սակայն մրցակցի դաշտում ավելի ավելի շատ խփած գոլերի շնորհիվ հաջորդ փուլ անցավ «Սանտա Կոլոման»:


Armfootball.am
