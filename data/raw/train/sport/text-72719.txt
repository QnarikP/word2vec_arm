
«Յուվենտուսը» շարունակում է անպարտելի մնալ ընթացիկ առաջնությունում և հարկավոր չէ կեղծ ինտրիգներ փնտրել այնտեղ, որտեղ այն չկա: Թուրինցիներն  այս պահին մի քանի անգամ ուժեղ են ներկայիս «Ռոմայից» և մրցաշարային աղյուսակում թիմի զբաղեցրած 7-րդ հորիզոնականն արդեն իսկ ամեն ինչ ասում է:  Մրցաշրջանի մեկնարկային փուլում, իհարկե, այս մասին չէր կարելի ասել, սակայն հիմա արդեն  լռելն անիմաստ է: Իհարկե, «Ռոման» գրանցած դրական արդյունքներով փորձում է «ծածկել» խաղի վատ որակը: Վերջին օրինակը «Ջենովայի» հանդեպ 3:2 հաշվով տարած տնային հաղթանակն էր, որը ներառում էր մրցավարական սխալ՝ հօգուտ առավել բարձր կարգավիճակ ունեցող թիմի: Եթե անկեղծ լինենք,  «Ռոման» չպետք է հաղթեր այդ խաղում: Հռոմեացիների անբավարար ադյունքի և խաղի վատ որակի համար ամենաքիչը մեղավոր է մարզիչը՝ դի Ֆրանչեսկոն: 





Անցած ամռանը վերջինս տրամադրության տակ ուներ ավելի քիչ հավասարակշռված թիմ, քան 2017-2018 թթ. մրցաշրջանում: Սակայն անցած մրցաշրջանը ցույց տվեց, թե ինչ նշանակություն ուներ թիմի համար Մո Սալահը, իսկ այս մրցաշրջանի ընթացքում պարզ դարձավ, թե որքան կարևոր նշանակություն  ունեն անցած խաղաշրջանի՝ Ալիսոնի և Նանիգոլանի օրինակները: Ավա՜ղ, ցավոք սրտի, այդպես  չի մտածում «գայլերի» նախագահ Ջեյմս Պալոտան: Վերջերս մամուլում լուրեր տարածվեցին, որ Թուրինում  «Ռոմայի» անհաջողության դեպքում հավանական է մարզչի պաշտոնանկությունը:  Այս առիթով օրերս իր տեսակետը հայտնեց լեգենդար Զբիգնև Բոնոկը (խաղացել է թե «Ռոմայում», թե «Թուրինում»): ««Ռոման» պետք է կարողանա պահել դի Ֆրանչեսկոյին մինչև տարվա վերջ, քանի որ նրան հավանական փոխարինողների անուները պարզապես ծիծաղեցնում են», -ասել էր նա:





Եվ իսկապես, ինչ կարող է անել շրջանառվող հավանական մարզիչներից մեկը՝ Պաուլու  Սոուզան: Կարելի է մտածել, թե  պորտուգալացին կարող է չհավասարակշռված թիմին պայմանականրեն վերածել «Դորտմունդի Բորուսիայի»: Այնուհանդերձ, հռոմեացիները մոտենում են այս խաղին լավ տրամադրությամբ, քանզի թիմն անցած տուրում կարողացավ կամային հաղթանակ տոնել «Ջենոայի» հետ խաղում, ինչը, կարելի է ասել, «փրկեց» թիմի  գլխավոր մարզիչ Դի Ֆրանչեսկոյին:


«Յուվենտուսը» շարունակում է անպարտելի մնալ ընթացիկ առաջնությունում: Թուրինցիները կորցրել են ընդամենը երկու միավոր: Հաշվետու հանդիպման ակնհայտ ֆավորիտը իհարկե տանտերերն են և երկրպագուներին լարվածության մեջ են պահելու ավելի շատ երկրորդական հարցեր: Կկարողանա՞ն արդյոք հյուրերը գոլ խփել, կամ ինչպիսի հաշվով կհաղթի «Յուվենտուսը»:





Չնայած նրան, որ 2018 թվականին «Յուվենտուսը» ամենաշատ «չոր» հանդիպումներ անցկացրած թիմն է, հյուրերը ամեն ինչ կանեն մրցակցի դարպասը  գրավելու և պատիվը փրկելու համար: «Ռոման» մեծ խնդիրներ չունի հարձակման գծում և վերջին 11 խաղից միայն երկուսում չի գրավել մրցակցի դարպասը: Լավ տպավորություն են թողնում Ջաստին Կլույվերտը և Չինգիզ Ունդերը:


Վերջին թիմը, որը Իտալիայի առաջնության շրջանակներում գրավել է «Յուվենտուսի» դարպասը` «Կալյարին» է: Ինչ մնում է միմյանց միջև հանդիպումներին, ապա «Ռոման» վերջին վեց մրցաշրջանում ամենաբարդ մրցակիցն է եղել «Ծեր սինյորայի» համար:
