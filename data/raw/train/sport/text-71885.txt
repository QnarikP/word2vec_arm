
Անգլիայի Պրեմիեր լիգայի 12-րդ տուրի կենտրոնական մրցավեճում «Մանչեսթեր Սիթին» սեփական հարկի տակ մրցեց «Մանչեսթեր Յունայթեդի» հետ:


Հանդիպումն ավարտվեց Գվարդիոլայի ֆուտբոլիստների հաղթանակով` 3:1 հաշվով:


Հաշիվը 12-րդ րոպեին բացեց Դավիդ Սիլվան: Երկրորդ կեսում տանտերերի հարձակվող Սերխիո Ագուերոն կրկնապատկեց իր թիմի առավելությունը:


«Կարմիր սատանաները» կարողացան միայն կրճատել հաշվի տարբերությունը: 11 մետրանոցից աչքի ընկավ Մարսիալը:


Խաղավերջում «քաղաքաբնակները» խփեցին նաև երրորդ գոլը, որի հեղինակը դարձավ Գյունդողանը:


Այս խաղից հետո «Մանչեսթեր Սիթին» վաստակեց 32 միավոր և կշարունակի գլխավորել մրցաշարային աղյուսակը: «Մանչեսթեր Յունայթեդը» 20 միավորով 8-րդն է:



