
2012 թվականի Օլիմպիական խաղերի բրոնզե մեդալակիր Միշա Ալոյանը, որը հանդես է գալիս Ռուսաստանի դրոշի ներքո, իր առաջին հաղթանակն է  տարել պրոֆեսիոնալ ռինգում: Այս մասին հաղորդում է Championat.com-ը:  Հայազգի բռնցքամարտիկը պարտության է մատնել նիկարագուացի Յադեր Կարդոսային: Մենամարտը կայացել է Կեմերովոյում:  10-ռաունդանոց մենամարտում Ալոյանը հաղթող է ճանաչվել մրցավարների միաձայն որոշմամբ: Կարդոսայի համար այս պարտությունը 12-րդն էր պրոֆեսիոնալ ռինգում:  Հիշեցնենք, որ 28-ամյա հայ բռնցքամարտիկը 2016 թվականին Ռիոյի Օլիմպիական խաղերում արծաթե մեդալ նվաճեց, սակայն մարզական արբիտրաժային դատարանը զրկեց նրան այդ մեդալից արգելված խթանիչների օգտագործման պատճառով:
