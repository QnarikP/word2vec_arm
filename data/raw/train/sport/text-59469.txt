
Լատվիայի մայրաքաղաք Ռիգայում այսօր կայացան կանանց շախմատի Եվրոպայի անհատական առաջնության 6-րդ տուրի պարտիաները:  Մեր շախմատիստուհիներից երկուսը հաղթանակներ տարան, երկու դեպքում էլ Ռուսստանը ներկայացնող շախմատիստուհների նկատմամբ: Լիլիթ Մկրտչյանը սպիտակ խաղաքարերով հաղթեց Անաստասիա Տրավկինային, իսկ Լիլիթ Գալոյանը, նույնպես սպիտակներով, պարտության մատնեց Իրինա Ուտիատսկային:  Էլինա Դանիելյանը սևերով ոչ-ոքի գրանցեց մրցաշարի 2-րդ համար, ուկրաինուհի Մարիա Մուզիչուկի հետ, իսկ Հայաստանի գործող չեմպիոն Մարիա Գևորգյանը սև խաղաքարերով զիջեց Նատալյա Բուկսային:  Այս պահի դրությամբ Էլինա Դանիելյանը իր ակտիվում ունի 4,5 միավոր, Լիլիթ Մկրտչյանը և Լիլիթ Գալոյանը 3.5-ական, իսկ Մարիա Գևորգյանը՝ 2.5 միավոր:  Մրցաշարային աղյուսակը 5-ական միավորով գլխավորում են Նանա Ձագնիձեն և Ալեկսանդրա Գորյաչկինան:
