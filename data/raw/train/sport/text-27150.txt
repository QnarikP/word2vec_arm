
Շախմատի աշխարհի չեմպիոնի հավակնորդների մրցաշարի 12-րդ տուրում Լևոն Արոնյանը ուժերն էր չափում Վլադիմիր Կրամնիկի  հետ: Արոնյանն այս անգամ խաղում է սպիտակներով: Առաջին շրջանի պարտիայում գրոսմայստերները կիսել էին միավորը: Այսօր ևս պարտիան խաղաղ արդյունք ունեցավ՝ մրցակիցները ընդամենը 31 քայլ փոխանակեցին:


Մրցաշարի առաջատար Վիշի Անանդը իր պարտիան Դմիտրի Անդրեյկինի հետ  նույնպես ոչ-ոքի ավարտեց: Այսպիսով, միայն հրաշքը կարող է հնդիկ գրոսմայստերին խանգարել դառնալ մրցաշարի հաղթող:


12 տուրից հետո Արոնյանն ունի 6.5 միավոր և երկրորդ տեղում է: Առաջատար՝ աշխարհի նախկին չեմպիոն Վիշվանաթան Անանդը ունի 7.5 միավոր:


Մրցաշարի ավարտին մնացել է 2 տուր:



