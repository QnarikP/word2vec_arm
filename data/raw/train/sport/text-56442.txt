
Սենթ Լուիս քաղաքում ավարտվել է «Champions Showdown 2016» մրցաշարը, որին մասնակցում էր 4 շախմատիստ` Վիշվանաթան Անանդը, Ֆաբիանո Կարուանան, Հիկարու Նակամուրան և Վեսելին Թոփալովը:


Մրցաշարը բաժանված էր երեք փուլի: Առաջին փուլում մասնակիցները մրցում էին «նոր դասական» ժամակարգով, որում կողմերից յուրաքանչյուրին խաղի համար տրվում է 60 րոպե մինչև պարտիայի ավարտը, յուրաքանչուր քայլին 5 վայրկյան հավելումով: Այստեղ Անանդն ու Թոփալովը 6 հնարավորից վաստակեցին 3.5-ական միավոր, Նակամուրան` 3, իսկ Կարուանան` 2 միավոր:


Երկրորդ փուլում մասնակիցները մրցում էին արագ շախմատի ժամակարգով․ Անանդը 6 հնարավորից վաստակեց 4.5 միավոր, Նակամուրան` 3.5, Կարուանան`2.5, իսկ Թոփալովը` 1.5 միավոր: Մրցաշարը եզրափակվեց կայծակնային շախմատի պարտիաներով․ լավագույն արդյունքը ցույց տվեց Նակամուրան, ով 12 հնարավորից վաստակեց 7.5 միավոր, երկրորդ հորիզոնականը զբաղեցրած Անանդը իր ակտիվում գրանցեց 7 միավոր, ինչը բավարար էր ընդհանուր հաշվարկում առաջին հորիզոնականը զբաղեցնելու համար:


Եզրափակիչ աղյուսակ․





Տեղ
Անուն, ազգանուն
գործակից
Դասական
Արագ
Կայծակնային
Ընդհանուր


1
Վիշվանաթան Անանդ
2779
3½/6
4½/6
7/12
15


2
Հիկարու Նակամուրա
2779
3/6
3½/6
7½/12
14


3
Ֆաբիանո Կարուանա
2823
2/6
2½/6
6½/12
11


4
Վեսելին Թոփալով
2760
3½/6
1½/6
3/12
8



