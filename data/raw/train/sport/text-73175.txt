
Լոնդոնի «Չելսիի» իսպանացի հարձակվող Ալվարո Մորատան մեկնաբանել է իր տեղափոխությունը Մադրիդի «Ատլետիկո»: Հունվարի 27-ին 26-ամյա ֆուտբոլիստը բուժզննում է անցել իսպանական ակումբում եւ առաջիկայում կկնքի պայմանագիր:


«Շատ երջանիկ եմ, շատ օրեր էի սպասում սրան: Ցանկանում եմ հնարավորինս շուտ սկսել մարզումները նոր թիմակիցներիս հետ: Մարդիկ, որոնք միշտ իմ կողքին են, գիտեն, թե ինչ եմ զգում հիմա: Շատ ուրախ եմ լինել այստեղ: Նորմալ է, որ մարդիկ խոսում են «Ռեալում» իմ անցած ուղու մասին, սակայն դա անցյալում է: Ես սկսել եմ «Ատլետիկոյում», եւ մարդիկ գիտեն, թե ինչ նշանակություն ունի դա ինձ համար: Հույս ունեմ, որ ամեն բան հարթ կընթանա»,- Մորատայի խոսքը մեջբերում է AS-ը:


Մորատան 2017թ. ամռանը Մադրիդի «Ռեալից» է տեղափոխվել «Չելսի»։ Սպասվում է, որ իսպանացու տրանսֆերը կկազմի 66 միլիոն եվրո: Անգլիայի ընթացիկ առաջնությունում նա մասնակցել է 16 հանդիպման եւ խփել է 5 գոլ։
