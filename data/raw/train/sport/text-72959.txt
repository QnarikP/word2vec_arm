
Ֆրանսիայի «Նիցայի» եւ Իտալիայի հավաքականի հարձակվող Մարիո Բալոտելին մոտ է «Մարսել» տեղափոխվելուն, տեղեկացնում է France Football-ը:


Կողմերը փոխհամաձայնության են եկել 28-ամյա ֆուտբոլիստի տրանսֆերի հարցով: Բալոտելին անվճար կտեղափոխվի «Մարսել», որտեղ կստանա տարեկան 2 միլիոն եվրո աշխատավարձ:


Իտալացի հարձակվողը 2016 թվականից է խաղում «Նիցայում», որի կազմում ընթացիկ մրցաշրջանում անցկացրել է 10 հանդիպում եւ դարձել մեկ գոլային փոխանցման հեղինակ:
