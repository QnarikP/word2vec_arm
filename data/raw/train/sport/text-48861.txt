
Բաքվում շարունակվում է շախմատի Աշխարհի գավաթի խաղարկությունը։ Այսօր տեղի են ունենում 1/32 եզրափակչի երկրորդ պարտիաները։  Հայաստանի ներկայացուցիչներից գրոսմայստեր Լևոն Արոնյանը սպիտակներով կրկին ոչ-ոքի է ավարտել ուկրաինացի Ալեքսանդր Արեշչենկոյի հետ պարտիան, ինչի պատճառով շախմատիստները վաղը լրացուցիչ պարտիա՝ թայ-բրեյք կանցկացնեն։


Գաբրիել Սարգսյանը առաջին պարտիայի ոչ-ոքիից հետո երկրորդ պարտիայում պարտվել է ֆրանսիացի Մաքսիմ Վաշյե-Լագրավին, իսկ Հրանտ Մելքումյանը երկրորդ պարտիայում ևս պարտվել է կուբացի Լենյեր Դոմինգեսին։ Այս շախմատիստները չեն շարունակի պայքարը։
