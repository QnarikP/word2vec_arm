
«Ռեալի» նախկին գլխավոր մարզիչ Խուլեն Լոպետեգին կարող է գլխավորել իտալական «Ռոման»: Այս մասին հաղորդում է  Il Tempo-ն:


52-ամյա մասնագետը դիտարկվում է հռոմեական ակումբի ղեկավարության կողմից որպես թիմի ներկայիս գլխավոր մարզիչ Էուսեբիո դի Ֆրանչեսկոյին փոխարինելու հավանական թեկնածուներից մեկը: Իտալացի մասնագետին հաճախ են քննադատում թիմի անկայուն խաղի համար: Ներկա պահին «Ռոման» 8-րդն է Ա Սերիայում, իսկ վերջին խաղում 1-2 հաշվով պարտվել էր «Վիկտորիա Պլզենին»,  թեև կարողացավ 2-րդ հորիզոնականով դուրս գալ Չեմպիոնների լիգայի եզրափակիչ փուլ:


Բացի Լոպետեգիից դիտարկվում են նաև Պաուլո Սոուզայի և Վինչենցո Մոնտելայի թեկնածությունները:


Հիշեցնենք, որ Լոպետեգին ընդամենը 4.5 ամիս դիմացավ «Ռեալի» գլխավոր մարզչի պաշտոնում և հեռացվեց «Բարսելոնայից» կրած պարտությունից հետո:
