
Մարտի 28-ին 35 տարեկան հասակում իր հայրենիքում մահացել է Մեքսիկայի առաջին օլիմպիական չեմպիոնուհի, ծանրամարտիկ Սորայա Խիմենեսը:


Խիմենեսի մոտ առողջության հետ կապված լուրջ խնդիրներ են առաջացել դեռ մի քանի տարի առաջ: Դրա պատճառով նա շատերի համար անսպասելի հրաժարվել է մասնակցել 2004թ. Աթենքի Օլիմպիական խաղերին, իսկ այնուհետեւ հայտարարել սպորտից հեռանալու մասին:


Խիմենեսը Մեքսիկայի ծանրամարտի վեցակի չեմպիոն է: 2000թ. Սիդնեյի Օլիմպիական խաղերում նա հռչակվեց չեմպիոն 58 կգ քաշային կարգում: Այդ հաջողությունը զգալիորեն նպաստեց Մեքսիկայում կանանց շրջանում սպորտի մասայականացմանը, հատկապես՝ օլիմպիական մարզաձեւերում:



