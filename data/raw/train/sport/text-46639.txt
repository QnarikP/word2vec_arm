
Ուկրաինայի լողորդ Անդրեյ Խլոպցովը քնի պատճառով բաց է թողել Բաքվում կայացած Եվրոպական խաղերի մրցալողը, հաղորդում է Lenta.ru–ն` հղում անելով «Պոդրոբնոստիին»։Մարզիկը պետք է մասնակցեր թիմային մրցալողին, որը կազմված էր չորս փուլերից` յուրաքանչյուրը 100-ական մետր։ Սակայն Խլոպցովը քնած է մնացել մրցումների մեկնարկի ժամանակ, և չի հաջողվել նրան արագ կարգով փոխարինող գտնել։ Արդյունքում ուկրաինական թիմը դուրս է մնացել մրցալողից։Բաքվի խաղերում Խլոպցովը դարձել էր Ուկրաինայի հավաքականի ամենաբարձր արդյունքներ ունեցող լողորդը։ Նա ոսկե մեդալ է նվաճել 50 մետր թիթեռնալողում և բրոնզե մեդալ` 50 մետր մեջքի վրա լողում։Առաջին Եվրոպական խաղերն ավարտվել են կիրակի օրը` հունիսի 28–ին։ Ընդհանուր հաշվարկով հաղթող է դարձել Ռուսաստանի հավաքականը` նվաճելով 164 մեդալներ (79 ոսկե, 40 արծաթե և 45 բրոնզե)։ Ուկրաինան զբաղեցրել է 8–րդ տեղը` 49 մեդալներով (8 ոսկե, 14 արծաթե և 24 բրոզնե)։
