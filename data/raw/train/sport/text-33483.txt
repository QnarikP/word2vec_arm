

Տրոմսոյում շարունակվող Շախմատի համաշխարհային Օլիմպիադայում երեկ Հայաստանի տղամարդկանց հավաքականը մրցում էր Նորվեգիայի թիմի հետ:
Երրորդ և չորրորդ խաղատախտակների վրա հանդես եկող Սերգեյ Մովսիսյանը և Վլադիմիր Հակոբյանը ոչ-ոքի խաղացին համապատասխանաբար Յոն Լյուդվիգ Համմերի և Լեյֆ Էռլենդ Յոհանեսսենի հետ: Առաջին խաղատախտակի վրա մեր հավաքականի առաջատար Լևոն Արոնյանը խաղաղ դաշն կնքեց աշխարհի չեմպիոն Մագնուս Կառլսենի հետ:
Երկրորդ խաղատախտակի վրա հանդես եկող Գաբրիել Սարգսյանը սև խաղաքարերով կարողացավ պարտության մատնել Սիմեն Ագդեստեյնին և 2.5-1.5 հաշվով հաղթանակ պարգևեց մեր հավաքականին:
Այսպիսով,  5 տուրից հետ Հայաստանի հավաքականի ակտիվում կա 4 հաղթանակ և 1 պարտություն:






  
