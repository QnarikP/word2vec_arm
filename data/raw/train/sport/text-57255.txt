
Լեւոն Արոնյանն առաջին պարտությունը կրեց Հոլանդիայի Վեյկ Ան Զեե քաղաքում շարունակվող Tata Steel Chess շախմատային սուպերմրցաշարում: 7-րդ տուրում հայկական շախմատի առաջատարը սեւ ֆիգուրներով հանդիպեց ռուսաստանցի Սերգեյ Կարյակինին եւ իր պարտությունն ընդունեց 54-րդ քայլին:


Լեւոն Արոնյանն ունի 3.5 միավոր եւ բաժանում է 6-9-րդ տեղերը: Հունվարի 22-ին կայանալիք 8-րդ տուրում հայ գրոսմայստերը սպիտակներով կմրցի հոլանդացի Անիշ Գիրիի հետ:


Հիշեցնենք, որ Վեյկ Ան Զեեի մրցաշարը բաղկացած է 13 տուրից եւ կավարտվի հունվարի 29-ին:


Tata Steel Chess-2017, 7-րդ տուր


Սերգեյ Կարյակին (Ռուսաստան) - Լեւոն Արոնյան (Հայաստան)` 1:0


Մագնուս Կարլսեն (Նորվեգիա) - Անիշ Գիրի (Հոլանդիա)


Յան Նեպոմնյաշչի (Ռուսաստան) - Ռիչարդ Ռապորտ (Հունգարիա)՝ 0.5:0.5


Յի Վեյ (Չինաստան) - Լյուկ վան Վելի (Հոլանդիա)՝ 1:0


Դմիտրի Անդրեյկին (Ռուսաստան) - Պենտալա Հարիկրիշնա (Հնդկաստան)՝ 0.5:0.5


Ռադոսլավ Վոյտաշեկ (Լեհաստան) - Բասկարան Ադհիբան (Հնդկաստան)՝ 0:1


Ուեսլի Սո (ԱՄՆ) - Պավել Էլյանով (Ուկրաինա)՝ 0.5:0.5
