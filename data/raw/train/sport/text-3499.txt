
Նոյեմբերի 16-ին Չեխիայի մայրաքաղաք Պրահայում կմեկնարկի մինչև 23 տարեկան ձյուդոիստների  Եվրոպայի առաջնությունը: Հայաստանը երիտասարդական այդ ստուգատեսում կներկայացնեն չորս մարզիկներ: Հայաստանից տատամի դուրս կգան երևանցի Գրիգոր Իվանյանը  (60 կգ), վանաձորցիներ Գոռ Հարությունյանը, Տիգրան Վարոսյանը (երկուսն էլ` 66 կգ) և գյումրեցի Արտյոմ Բաղդասարյանը (81կգ), հայտնում է ՀԱՕԿ-ի լրատվական ծառայությունը:


Թիմը մեկնելուց առաջ 12–օրյա ուսումնամարզական հավաք անցկացրեց ՌԴ-ի Արմավիր քաղաքում: 


Նշենք, նախորդ տարի համանուն մրցաշարում հայաստանցի Արտյոմ Բաղդասարյանը  գրավել էր երկրորդ տեղը:
