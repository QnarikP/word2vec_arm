
«Ուիմբլդոնի» երրորդ շրջանում աշխարհի առաջին ռակետ Նովակ Ջոկովիչն անակնկալ պարտություն կրեց ամերիկացի Սեմ Կուերիից։ Անձրևի պատճառով մի քանի անգամ ընդհատված խաղում Կուերին ի վերջո հաղթեց 7:6 (8:6), 6:1, 3:6, 7:6 (7:5) հաշվով։ 1/8 եզրափակիչ փուլում Սեմ Կուերին մրցելու է ֆրանսիացի Նիկոլյա Մայուի հետ։


Նովակ Ջոկովիչը «Մեծ Սաղավարտի» մրցաշարում վերջին անգամ պարտվել էր 2015 թվականի «Ռոլան Գարրոսի» եզրափակչում՝ զիջելով Ստեն Վավրինկային։ Այսպիսով, Ջոկովիչը կրկին բաց թողեց մեկ մրցաշրջանում «Մեծ Սաղավարտի» բոլոր մրցաշարերում հաղթելու հնարավորությունը։


«Ուիմբլդոն», բաց կորտեր, խոտ Մրցանակային գումար՝ 28 100 000 ֆունտ Երրորդ շրջան


Կուերի (ԱՄՆ, 28) - Ջոկովիչ (Սերբիա, 1)՝ 7:6 (8:6), 6:1, 3:6, 7:6 (7:5):
