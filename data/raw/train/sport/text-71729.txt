
«Միլանը» շարունակում է բանակցություններ վարել «Լոս Անջելես Գելեքսիի» շվեդ հարձակվող Զլատան Իբրահիմովիչի հետ, հայտնում է Football Italia-ն:


Աղբյուրի փոխանցմամբ, իտալական ակումբը ֆուտբոլիստին 6-ամսյա պայմանագիր է առաջարկում` այն ևս մեկ մրցաշրջանով երկարաձգելու հնարավորությամբ:


Բայց դա չի գոհացնում հարձակվող, քանի որ վերջինս ցանկանում է մեկուկես տարվա երաշխավորված համաձայնագիր ստանալ:


Հիշեցնենք` Իբրահիմովիչն ավելի վաղ հանդես եկել է «Միլանում» 2010-ից 2012 թվականներին, ակուբի կազմում 85 հանդիպման է մասնակցել և դարձել 56 գոլի հեղինակ:


Ընթացիկ մրցաշրջանում 37-ամյա հարձակվողը «Լոս Անջելես Գելեքսիի» կազմում MLS-ի առաջնության 27 հանդիպման է մասնակցել, դարձել է 22 գոլի, ինչպես նաև 7 գոլային փոխանցման հեղինակ:


Այդուհանդերձ, նրա ջանքերը չօգնեցին թիմին դուրս գալ մրցաշարի փլեյ-օֆֆ փուլ: 
