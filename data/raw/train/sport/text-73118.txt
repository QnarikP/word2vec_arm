
«Միլանը» պաշտոնապես հայտարարել է իտալական «Ջենոայի» եւ Լեհաստանի հավաքականի հարձակվող Կշիշտոֆ Պյոնտեկին ձեռք բերելու մասին:


26-ամյա ֆուտբոլիստը միլանցիների հետ պայմանագիր է կնքել մինչեւ 2023 թվականի ամառը:


Լեհ հարձակվողի ծառայություններով հետաքրքրված էին նաեւ Մադրիդի «Ռեալը», «Աթլետիկոն» ու Դորտմունդի «Բորուսիան»: Իտալիայի ընթացիկ առաջնությունում Պյոնտեկը 19 խաղում խփել է 13 գոլ եւ երրորդն է ռմբարկուների ցուցակում: Նա 2018-ի ամռանն էր միացել «Ջենոային»:
