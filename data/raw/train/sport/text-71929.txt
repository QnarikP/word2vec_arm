
Մադրիդի «Ռեալը» Սանտիագո Սոլարին հաստատել է թիմի գլխավոր մարզչի պաշտոնում։ Մինչ այդ նա կատարում էր գլխավոր մարզչի պարտականությունները։


Marca պարբերականի տեղեկություններով «Ռեալի» ղեկավարությունն արդեն անհրաժեշտ փաստաթղթերն ուղարկել է Իսպանիայի ֆուտբոլի ֆեդերացիա: Արգենտինացի մասնագետը թիմը կմարզի առնվազն մինչև ընթացիկ մրցաշրջանի ավարտը։


12 տուրից հետո «Ռեալը» վաստակել է 20 միավոր և Լա լիգայի մրցաշարային աղյուսակում զբաղեցնում է 6-րդ տեղը։ Սերուցքայինները առաջատար «Բարսելոնայից» ետ են 4 միավորով։
