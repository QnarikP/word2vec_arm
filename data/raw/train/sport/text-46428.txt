
Թուրքիայի մայրաքաղաք Ստամբուլում շարունակվող ազատ ոճի ըմբշամարտի աշխարհի առաջնությունում 50 կգ քաշային  կարգային Ռազմիկ Միսակյանը եզրափակչում 2։5 հաշվով պարտվեց ռուսաստանցի Իսմայիլ Գաջիեւին՝ նվաճելով արծաթե մեդալը։


Հայ ըմբիշը վիճակահանության արդյունքներով պայքարն սկսել էր քառորդ եզրափակչից: Այս փուլում ըմբիշը 6:0 հաշով առավելության է հասել Գերմանիան ներկայացնող Վիկտոր Լիզենի նկատմամբ: Կիսաեզրափակչում  Ռազմիկին չկարողացավ դիմակայել Ուկրաինայի պատվիրակ Դմիտրո Նեսվյատիպասկան՝ 10։0։


74 կգ քաշային կարգում Սուրեն Խաչատրյանը բրոնզե մեդալի համար կպայքարի ադրբեջանցի Սուլեյմանովի հետ:


  Այսօր պայքարի մեջ մտած 60 կգ քաշային Վարդգես Կարապետյանը եւ 96 կգ քաշային Հովհաննես Մխիթարյանը մեդալներ չեն նվաճել։
