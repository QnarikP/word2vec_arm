
Այսօր մեկնարկում է շախմատի «Մեծ սաղավարտի» եզրափակիչը, որի մասնակիցների թվում է նաեւ Լեւոն Արոնյանը: Մրցաշարը, ինչպես եւ նախորդ տարի, կանցկացվի երկու մայրցամաքներում: Առաջին շրջանը տեղի կունենա Բրազիլիայի Սան-Պաուլո քաղաքում`  սեպտեմբերի 24-29-ը, երկրորդ շրջանը` Իսպանիայի Բիլբաոյում` հոկտեմբերի 8-13-ը:Մասնակիցների կազմը. Մագնուս Կառլսեն (Նորվեգիա, 2843), Լեւոն Արոնյան (Հայաստան, 2816), Վիշի Անանդ (Հնդկաստան, 2780), Սերգեյ Կարյակին (Ռուսաստան, 2778), Ֆաբիանո Կարուանա (Իտալիա, 2773), Ֆրանսիսկո Վալյեխո (Իսպանիա, 2697): Նշենք, որ Վալյեխոն մրցաշարին մասնակցում է տանտիրոջ իրավունքով: Մրցաշարում հաղթանակի համար տրվում է 3, ոչ-ոքիի համար` 1, պարտության համար` 0 միավոր:Խաղային օրերն են` սեպտեմբերի 24-26, 28, 29, հոկտեմբերի 8-10, 12, 13:Հանգստյան օրերը` սեեպտեմբերի 27 եւ հոկտեմբերի 11:1-5-րդ տուրերի պարտիաները կսկսվեն Երեւանի ժամանակով 22:00-ին:Այսօր կկայանան 1-ին տուրի պարտիաները` Արոնյան – Կարյակին, Անանդ – Վալյեխո, Կարուանա – Կառլսեն:
