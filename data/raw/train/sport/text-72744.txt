
Պրեմիեր Լիգայի 17-րդ տուրի՝ «Քարդիֆ»-ի դեմ խաղից հետո «Մանչեսթեր Յունայթեդ»-ի կիսապաշտպան Պոլ Պոգբան շնորհակալություն է հայտնել թիմի նախկին գլխավոր մարզիչ Ժոզե Մոուրինյոյին:


«Հասկանում եմ, որ բոլորդ սպասում եք, թե ինչ եմ խոսելու Մոուրինյոյի մասին: Ժոզեի հետ տիտղոսներ ենք նվաճել, որոնց համար ցանկանում եմ շնորհակալություն հայտնել նրան: Ամեն ինչ չէր, որ հարթ ընթացավ: Երբեմն պարտվում էինք, սակայն դրանից հետո ավելի ուժեղ էինք դառնում: Շնորհակալ եմ Մոուրինյոյին համատեղ աշխատանքի համար»,- ֆրանսիացի ֆուտբոլիստի խոսքերն է մեջբերում Manchester Evening News-ը:


Հիշեցնենք, որ 18 տուրից հետո «կարմիր սատանաներ»-ը վաստակել են 29 միավոր և զբաղեցնում են մրցաշարային աղյուսակի 6-րդ հորիզոնականը:
