
Սեպտեմբերի 17-ից 24-ը Տոկիոյում տեղի է ունեցել «Այկիդո Այկիկայե» մարտարվեստի միջազգային սեմինար-փառատոն, որին մասնակցել է նաև Հայաստանի «Այկիդո Այկիկայե» ֆեդերացիան, լրագրողների հետ հանդիպման ընթացքում այս մասին տեղեկացրեց «Այկիդո Այկիկայե» ֆեդերացիայի նախագահ Արմեն Ավետիսյանը:«17 տարի է, ինչ Այկիդոն գործում է Հայաստանում, ցավոք՝ մարզումներն անցկացվում են միայն Երևանում, ունենք առնվազն 200 սան՝ 6-ից մինչև 55 տարեկան: Թեև մասնակցում ենք միջազգային տարբեր միջոցառումների, սակայն առայժմ անդամ չենք կազմում «Այկիդո Այկիկայե» համաշխարհային ֆեդերացիային: Տոկիոյում վարած մեր բանակցությունների շնորհիվ եկող տարի կմասնակցենք Սանկտ Պետերբուրգում կայանալիք սեմինարին, որտեղ կդրվի Հայաստանի «Այկիդո Այկիկայե» ֆեդերացիայի՝ համաշխարհային ֆեդերացիային անդամակցության հարցը: Համոզված ենք, որ կդառենանք համաշխարհային ֆեդերացիայի անդամ»,- ասաց Ա. Ավետիսյանը:Նրա փոխանցմամբ՝ ինքն այս տարի Տոկիոյում ստացել է վարպետության չորրորդ դանը, ֆեդերացիայում կան միջազգային որակավորում ունեցող չորս վարպետներ, իսկ Հայաստանում պարբերաբար որակավորման դասընթացներով հյուրընկալվում են ճապոնացի վարպետներ և միջազգայի տարբեր դասերի վարպետներ:
