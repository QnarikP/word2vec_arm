
Կրիստիան Էրիկսենը հերքել է «Տոտենհեմից» հեռանալու լուրերը, բայց նոր պայմանագրի մասին որևէ նորություն չի հայտնել:





Կիսապաշտպանի պայմանագրի ժամկետը լրանում է հաջորդ մրցաշրջանի վերջում և հայտնում են, որ «Յուվենտուսը», «Բարսելոնան» և «Ռեալը» ցանկանում են գնել դանիացուն:
-Խոսակցությունները շատ են, մի հավատացեք դրանց, – ասել էր Էրիկսենը:
Միևնույն ժամանակ նա չկարողացավ որևէ տեղեկություններ տրամադրել «Տոտենհեմի» հետ նոր պայմանագիր կնքելու վերաբերյալ, իսկ «Տոտենհեմի» երկրպագուները մտահոգված են այդ փաստով:
Էրիկսենը պնդում է, որ մտահոգված չէ իր ապագայով և անհամբերությամբ սպասում է նոր մարզադաշտ տեղափոխվելուն:
«Մենք լավ ենք զգում մեզ «Ուեմբլիում», բայց, իհարկե, ուզում ենք տեղափոխվել նոր մարզադաշտ: Մնում է սպասել շինանրարության ավարտին»:
«Մենք պետք է սպասենք, երբ որ բոլոր աշխատանքները կավարտվեն: Գիտենք, որ այն յուրահատուկ է լինելու: Պետք է համբերատար լինենք, քանի որ վաղ թե ուշ այն բացվելու է»:
Պրեմիեր Լիգայի հերթական տուրում «Տոտենհեմը» հանդիպելու է «Չելսիին», իսկ մի քանի օր հետո Չեմպիոնների Լիգայի խաղարկության շրջանակներում ընդունելու է «Ինտերին»:
«Դժվար շաբաթ է լինելու, սակայն յուրաքանչյուր ամիս լինում է մի ժամանակահատված, որն անվանում են «մրցաշրջանի որոշիչ հատված»: Դա կարևոր խաղերն են առաջատարների հետ և մենք պարտավոր ենք իրենցից ուժեղ լինել: Չեմպիոնների Լիգայի խաղարկությունում գալիք խաղը մեր վերջին հնարավորությունն է շարունակելու մրցելույթները մրցաշարում»:
«Չեսլիի» հետ խաղում մենք պետք է մոտենանք կոնկրետ մտահղացումներով, որպեսզի կարողանանք հաղթել»:



