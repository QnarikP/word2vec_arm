
«Բորնմութի» դեմ Անգլիայի առաջնության 11-րդ տուրի խաղը «Մանչեսթեր Յունայթեդը» գլխավորող Ժոզե Մոուրինյոյի համար 900-րդն էր գլխավոր մարզիչի պաշտոնում, հայտնում է Sky Sports-ը:


Այդ խաղերում պորտուգալացի մասնագետի թիմերը տարել են 586 հաղթանակ, կրել 131 պարտություն ու գրանցել 183 ոչ ոքի: 55-ամյա Մոուրինյոն նախկինում գլխավորել է նաեւ պորտուգալական «Բենֆիկան», «Լեյրիան», «Պորտուն», Լոնդոնի «Չելսին», իտալական «Ինտերն» ու Մադրիդի «Ռեալը»:


Մարզչական կարիերայի ընթացքում Ժոզե Մոուրինյոն նվաճել է 25 տիտղոս: Նա 3 անգամ հաղթել է Անգլիայի առաջնությունում, դարձել Իտալիայի կրկնակի չեմպիոն, Իսպանիայի չեմպիոն, 2 անգամ հաղթել Չեմպիոնների լիգայում ու նվաճել ՈւԵՖԱ-ի գավաթը:
