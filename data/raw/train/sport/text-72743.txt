
«Լիվերպուլ»-ի գլխավոր մարզիչ Յուրգեն Կլոպն ակնարկել է, որ ժամանակակից ֆուտբոլում նախընտրում է «Բարսելոնա»-ի հարձակվող Լիոնել Մեսսիին:


«Ֆուտբոլային գերաստղերից միայն Մեսսիի հետ սելֆի ունեմ: Պետք է նշեմ, որ այդ պահին Ռոնալդուն էլ էր նույն տարածքում, սակայն նրա հետ չնկարվեցի:


Հայրս ինձ միշտ ասում էր, որ Պելեն, անկախ ամեն ինչից, մնալու է ֆուտբոլի պատմության լավագույն ֆուտբոլիստը: Ես 2006 թվականին հանդիպեցի նրան և իսկապես հուզված էի: Ձեռքերս դողում էին, չնայած այն բանին, որ երբեք կուռքեր չեմ ունեցել»,- գերմանացի մասնագետի խոսքերն է մեջբերում մերսիսայդյան ակումբի պաշտոնական հեռուստաալիքը:
