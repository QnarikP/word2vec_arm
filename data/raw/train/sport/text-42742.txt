
Հունահռոմեական ոճի ըմբշամարտի Հայաստանի հավաքականի գլխավոր մարզիչ Լևոն Ջուլֆալակյանը «wrestling.am»-ին հայտնել է, որ Լեհաստանի Վալբրզիչ քաղաքում կայանալիք ըմբշամարտի մինչև 23 տարեկանների Եվրոպայի առաջնությունում Հայաստանը կունենա հինգ մարզիկ:


59 կգ քաշային կարգում հանդես կգա Վազգեն Խաչատրյանը 66-ում՝ Գոռ Սիրեկանյանը, 75-ում՝ Կարապետ Չալյանը, 80-ում՝ Սարգիս Քոչարյանը, 85-ում՝ Վաղարշակ Մինասյանը:


Հիշեցնենք, որ Վալբրզիչում մարտի 24-ից 29-ը առաջին անգամ կայանալիք Եվրոպայի մինչև 23 տարեկանների առաջնությունում ազատ ոճի մեծահասակների հավաքականի գլխավոր մարզիչ Արայիկ Բաղդադյանը ուժերը փորձարկելու հնարավորություն է տվել  յոթ ըմբիշի:
