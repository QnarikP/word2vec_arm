
Թենիսի Ֆրանսիայի բաց առաջնությունում՝ «Ռոլան Գարոսում» քառորդ եզրափակիչում աշխարհի երրորդ ռակետ, շվեյցարացի Ռոջեր Ֆեդերերը երեք սեթում պարտվեց Ժո-Վիլֆրիդ Ցոնգային (8)` 7:5, 6:3, 6:3: Մրցավեճը տեւեց երկու ժամից պակաս:


Շատ ավելի կարճ տեւեց այս փուլի երկրորդ հանդիպումը, որը իսպանական էր՝ Դավիդ Ֆերեր – Թոմի Ռեբրեդո: Ֆերերը պարզապես ջախջախեց իր հայրենակցին՝ 6:2, 6:1, 6:1: Կիսաեզրափակիչում Ֆերերի մրցակիցը կլինի հենց Ցոնգան:


Քառորդ եզրափակիչի եւս երկու հանդիպումը կկայանա վաղը՝ հունիսի 5-ին: Ռաֆայել Նադալ (Իսպանիա) – Ստանիսլաս Վավրինկա (Շվեյցարիա) եւ Նովակ Ջոկովիչ (Սերբիա) – Թոմի Հաաս (Գերմանիա):



