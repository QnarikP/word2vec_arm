
Կայացավ Չեմպիոնների լիգայի խմբային փուլի 5-րդ տուրի վերջին 6 հանդիպումները:


Տուրի կենտրոնական խաղում ՊՍԺ-ն սեփական հարկի ներքո կարևորագույն հաղթանակ տոնեց «Լիվերպուլ»-ի նկատմամբ:


13-րդ րոպեին փարիզցներին հաշվի մեջ առաջ է մղել Բերնատը: 37-րդ րոպեին իր թիմի առավելությունը կրկնապատկել է Նեյմարը: Առաջին կեսի վերջին րոպեին 11-մետրանոցից հաշիվը կրճատել է Միլները:


ՊՍԺ - «Լիվերպուլ»՝ 2:1 


«Բարսելոնա»-ն հյուրընկավելիս 2:1 հաշվով վստահ հաղթանակ տոնեց ՊՍՎ-ի նկատմամբ:


Կատալոնացիների կազմում աչքի ընկան Մեսսին և Պիկեն, իսկ հոլանդացիների կազմում՝ Դե Յոնգը:


ՊՍՎ - «Բարսելոնա»՝ 1:2


«Տոտենհեմ»-ն «Ուեմբլի» մարզադաշտում մեծ դժվարությամբ պարտության մատնեց Միլանի «Ինտեր»-ին:


Լոնդոնցիների կազմում միակ և հաղթական գոլի հեղինակ է դարձել Քրիստիան Էրիքսենը:


«Տոտենհեմ» - «Ինտեր»՝ 1:0


«Նապոլի»-ն սեփական հարկի ներքո 3:1 հաշվով առավելության հասավ համեստ «Ցրվենա Զվեզդա»-ի նկատմամբ:


Նեապոլիտանցիների կազմում դուբլ ձևակերպեց Մերտենսը, մեկ անգամ էլ աչքի ընկավ Համշիկը: Հյուերի կազմում գոլի հեղինակ դարձավ Էլ Ֆարդու Բենը:


«Նապոլի» - «Ցրվենա Զվեզդա»՝ 3:1


Այլ արդյունքներ՝


«Բորուսիա Դորտմունդ» - «Բրյուգե»՝ 0:0


«Պորտու» - «Շալկե-04»՝ 3:1


   
