
Սերբիայում անցկացված բռնցքամարտի «Ոսկե ձեռնոց» անվանումը կրող միջազգային մրցաշարից հայ մարզիկները վերադարձան մեդալների հարուստ ավարով` երկու ոսկե և մեկ բրոնզե:


Մրցաշարի չեմպիոններ են դարձել բռնցքամարտի ՀՀ հավաքական թիմի անդամներ 51 կգ քաշային Անուշ Գրիգորյանը («Սևան» մարզական հասարակական կազմակերպություն, անձնական մարզիչ՝ Խաչիկ Խաչատրյան) և 60 կգ քաշային Անի Հովսեփյանը (Երևանի օլիմպիական հերթափոխի պետական մարզական քոլեջ, անձնական մարզիչ՝ Համլետ Սարգսյան):


Տղաներից հաջող է հանդես եկել 91 կգ քաշային Դավիթ Չալոյանը (Գյումրու օլիմպիական հերթափոխի պետական մարզական քոլեջ, անձնական մարզիչ՝ Ռուդիկ Մկրտչյան), որն էլ դարձել է երրորդ մրցանակակիր:


Հուլիսի 6-ից 13-ը անցկացված միջազգային մրցաշարին Հայաստանից մասնակցել են 6 բռնցքամարտիկ: Ընդհանուր առմամբ մրցաշարին մասնակցել են 29 երկրի 236 բռնցքամարտիկներ:
