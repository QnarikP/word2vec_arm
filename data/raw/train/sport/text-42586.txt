
Հայաստանի եւ Ադրբեջանի միջեւ քաղաքական պահերը պետք է դուրս մնան մրցաշարային սրահներից: Սա է մեր դիրքորոշումը: Այդ մասին լրագրողներին հայտարարել է Շախմատի միջազգային ֆեդերացիայի նախագահ Կիրսան Իլյումժինովը: Այդ առնչությամբ նա նշել է, որ ՖԻԴԵ-ն մտադիր է լուծել սեպտեմբեր-հոկտեմբեր ամիսներին նոկաուտ- համակարգով շախմատի աշխարհի գավաթի առաջնությանը եւ 2016 թվականի աշնանը Բաքվում շախմատի օլիմպիադային Հայաստանի շախմատիստների մասնակցության խնդիրը:


Այդ առնչությամբ Իլյումժինովը պատրաստվում է դիմել Հայաստանի եւ Ադրբեջանի ղեկավարությանը, շախմատի ֆեդերացիաների նախագահներին` միջազգային մրցաշարերերին երկու երկրների ուժեղագույն շախմատիստների մասնակցության եւ նրանց անվտանգությունն ապահովելու անհրաժեշտության առնչությամբ:


Հիշեցնենք, որ ավելի վաղ Ադրբեջանի հավաքականը հրաժարվել էր մասնակցել ապրիլին Ծաղկաձորում կայանալիք աշխարհի թիմային առաջնությանը: Իսկ 2012 թվականին Բաքվում հավակնորդների մրցաշարին մասնակցելուց հրաժարված Լեւոն Արոնյանը համաձայնություն է տվել մասնակցելու 2015 թվականի աշխարհի գավաթի խաղարկությանը Բաքվում:
