
Րոպեներ առաջ  Ուզբեկստանի մայրաքաղաք Տաշքենդում ավարտվեց հունահռոմեական ոճի ըմբշամարտի աշխարհի առաջնությունը: 98կգ քաշային կարգում եզրափակիչում հանդես եկավ հայ դյուցազուն, Եվրոպայի եռակի չեմպիոն Արթուր Ալեքսանյանը:  Նշենք, որ հայ ըմբիշը նման այս փուլին էր հասել՝ կիսաեզրափակիչում հաղթելով 2012թ. օլիմպիական չեմպիոն, իրանցի Ղասեմ Ռեզային, ում պարտվել էր Լոնդոնի Խաղերում: Եզրափակիչի ճանապարհին գյումրեցի ըմբիշը պարտության էր մատնել նաև Թուրքմենստանը ներկայացնող Արսլան Սապարմամեդովին (10:1), հունգարացի Ադամ Վարգային (2:0) և բելառուս Ալեքսանդր Հրաբովիկին (1:0):


Եզրափակիչում Արթուրը մրցակիցը գերմանացի Օլիվեր Հասլերն էր: Գոտեմարտի հենց սկզբից Ալեքսանյանը առավելություն ուներ  և այն շուտով էլ ավելի շոշափելի դարձավ. Գյումրեցի ըմբիշը հաղթանակը նվաճեց ընդամենը 55 վայրկյանում և հռչակվեց հունահռոմեական ոճի ըմբշամարտի աշխարհի չեմպիոն:





Սա Հայաստանի երկրորդ մեդալն էր աշխարհի այս առաջնությունում: Հունահռոմեական ոճի ըմբշամարտի մրցաշարում աշխարհի չեմպիոն է դարձել նաև 75 կգ քաշային Արսեն Ջուլֆալակյանը:



