

Անգլիայի առաջնության 17-րդ տուրում «Արսենալ»-ը հյուրընկալվել էր «Սաութհեմփթոն»-ին: Գերգոլառատ և դիտարժան հանդիպում ստացվեց, և  տանտերերը անակնկալ հաղթանակ տարան՝ 3:2 հաշվով:




«Զինագործներ»-ի մեկնարկային կազմում էր Հայաստանի հավաքականի ավագը՝ Հենրիխ Մխիթարյանը:
Խաղի հաշիվը 20-րդ րոպեին  բացել է Ինգսը: 28-րդ րոպեին մեր կիսապաշտպանը գլխի դիպուկագույն հարվածով խփել է պատասխան գնդակը: 16 րոպե անց Ինգսը խփել է 2-րդ գնդակը՝ իր անվան դիմաց դուբլ գրանցելով:
Թիմերը ընդմիջման են գնացել 2:1 հաշվի պայմաններում: Ընմիջումից հետո Ունայի Էմերիի սաները նետվել են կորցրածը ետ բերելու, և 53-րդ րոպեին հաջողվել է դա անել. Լոնդոնյան ակումբի կազմում գոլի հեղինակ է դարձել կրկին Մխիթարյանը:  
Սակայն նույնիսկ մեր կիսապաշտպանի փայլուն խաղը չի օգնել «Արսենալ»-ին:  Հյուրիերի հարձակվող Օստինը, 71-րդ րոպեին դուրս գալով փոխարինման, խաղի 85-րդ րոպեին խփել է հաղթական գնդակը: Բաց թողած գնդակում իր մեղքի բաժինն է ունեցել հյուրերի դարպասապահ Լենոն: 
Այս պարտությունից հետո «Արսենալ»-ը մնաց 5-րդ տեղում՝ իր հաշվին ունենալով 34 միավոր, իսկ «Սաութհեմփթոն»-ը, հավաքելով 12 միավոր, 19-րդ տեղից բարձրացավ 17-րդ հորիզոնական.  

«Սաութհեմփթոն» - «Արսենալ»` 3:2
1:0՝ Ինգս (20'), 1:1՝ Մխիթարյան (28'), 2:1՝ Ինգս (44'), 2:2՝ Մխիթարյան (53'), 3:2՝ Օստին (85')

