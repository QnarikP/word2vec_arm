
Հունաստանի իշխող կոալիցիայի մեջ մտնող երեք կուսակցությունների առաջնորդները համաձայնության են եկել խնայողական տնտեսվարման ծրագրի հիմնական կետերի շուրջ: Այս մասին այսօր հայտարարել է Հունաստանի ֆինանսների նախարար Յանիս Ստուրնարասը:


«Մենք պայմանավորվածության ենք եկել երեք հիմնական կետերի շուրջ, ինչը մեզ կօգնի խնայել ավելի քան 11,5 մլրդ եվրո»,-հայտարարել են կոալիցիայի առաջնորդները:


Հիշեցնենք, որ երեկ Հունաստանում մասնավոր և պետական սեկտորի  արհմիությունները գործադուլ էին հայտարարել: Պատճառը խիստ խնայողության քաղաքականությունն էր, որը երկրի կառավարությունը պետք է ընդուներ Եվրախորհրդից և Արտարժույթի միջազգային հիմնադրամից վարկեր ստանալու համար:


Լուսանկարում՝ Հունաստանի ֆինանսների նախարար Յանիս Ստուրնարասը
