
«Արմավիա» ավիաընկերությունը հայտարարել է, որ ապրիլի 1-ից դադարեցնում է թռիչքները եւ սկսում սնանկացման գործընթացը: Ընկերությունից iLur.am-ին տեղեկացրին.


«2008-ի համաշխարհային տնտեսական եւ ավիացիոն ճգնաժամը խորտակեց մի շարք արտասահմանյան ավիաընկերություններ: Ավիացիան ոլորտ է, որտեղ հնարավոր չէ սահմանափակվել ձեռք բերվածով: Երեք տարվա ընթացքում «Արմավիայի» սեփականատերը այլ բիզնեսներից գումարներ էր ներմուծում «Արմավիայի» աջակցման եւ զարգացման համար: Սակայն, այօրվա դրությամբ, իրավիճակն այնպիսին է որ նման կերպ աշխատանքն առաջ տանել հնարավոր չէ, այդ պատճառով որոշում է ընդունվել՝ դադարեցնել թռիչքները եւ սկսել սնանկացման գործընթացը: Ընկերությունը իր երախտագիտությունն է հայտնում բոլոր ուղեւորներին, որոնց հետ աշխատել է 12 տարի եւ մաղթում է նրանց հաջողություն»:


Ի դեպ, ազգային ավիափոխադրողի մամլո հաղորդագրությունն ուղարկված է ռուսերենով: «Արմավիայի» մամուլի խոսնակ Նանա Ավետիսովան մեր դիտարկմանն ի պատասխան արձագանքեց. «Կարող եք ձեր նյութում նշել, որ «Արմավիան» ռելիզներ է ուղարկում օրենքի խախտումով»:
