
Հայաստանի NASDAQ OMX Armenia Ֆոնդային բորսայում կայացած սակարկությունների ընթացքում այսօր 25 լոտ խմբաքանակով վաճառվել է 5.250 մլն դոլար (2.171 մլրդ դրամ), 413.57 դրամ/դոլար միջին կշռված փոխարժեքով, ինչը 0.04 կետով ցածր է նախորդ` մայիսի 27-ի սակարկություններում ձևավորված փոխարժեքից:


Ըստ NASDAQ OMX Armenia Ֆոնդային բորսայի տվյալների, պահանջարկի միջին կշռված գինը կազմել է 412.50 դրամ/դոլար, իսկ առաջարկի գինը` 413.75: Սակարկությունների ընթացքում դոլարի բացման գինը գրանցվել է 413.50  դրամ/դոլար, իսկ փակման գինը` 413.50 դրամ/դոլար, նվազագույն գինը գրանցվել է 413.50  դրամ/դոլար, առավելագույն գինը` 413.75 դրամ/դոլար:


Ընդհանուր առմամբ, 2013 թվականի հունվարի 8-ից մինչև մայիսի 29-ը ներառյալ NASDAQ OMX Armenia Ֆոնդային բորսայում կնքվել է 327.760 մլն դոլարի գործարք: Իրականացված դոլարային գործարքների միջին կշռված փոխարժեքը 407.88 դրամ/դոլարից աճել է մինչև 413.57 դրամ/դոլար:


 
