
Տնտեսական մրցակցության պաշտպանության պետական հանձնաժողովը արձանագրել է դեղորայքի շուկայում գնային փոփոխությունը, և այժմ հանձնաժողովը ուսումնասիրություններ է կատարում շուկայում՝ պարզելու համար, թե ինչով է պայմանավորված գների աճը: Այս մասին iLur.am-ին հայտնեց Հանձնաժողովի մամուլի պատասխանատու Գայանե Սահակյանը:


«Դեղերի թանկացումն արձանագրվել է ընդամենը 1-2 օր առաջ, այսինքն՝ 1-2 օրվա ընթացքում հանձնաժողովը չի կարող կոնկրետ պատասխան տալ, թե ինչի հետ է կապված գնային փոփոխությունը: Մենք դեղատներում կկատարենք մեր մոնիթորինգը, ներկրողներից արտադրողներից, կստանանք ինֆորմացիա, որից հետո կկարողանանք հստակ ասել»:


iLur.am-ի հարցին, թե երբ պատրաստ կլինեն ուսումնասիրությունների արդյունքները, Սահակյանը պատասխանեց, որ օրենքով ժամկետ սահմանված չէ, բայց նկատի ունենալով որ այն բավական կարևոր և սոցիալական նշանակություն ունեցող շուկա է բնակչության համար, հանձնաժողովի նախագահը հնարավորինս արագ ուսումնասիրություններն ավարտելու հրահանգ է տվել:


Հիշեցնենք, որ դեռ մեկ շաբաթ առաջ էր iLur.am-ն անդրադարձել այս խնդրին:
