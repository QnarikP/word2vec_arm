
Մոսկովյան Շերեմետևո օդանավակայանը ճանաչվել է Եվրոպայի լավագույն օդանավակայանը՝ ուղևորների սպասարկմամբ: Այս մասին հայտարարել է Օդանավակայանների միջազգային խորհուրդը  (ACI), հայտնում է ИТАР-ТАСС-ը:


«Շերեմետևոն առաջին ռուսական օդանավակայանն  է, որին հաջողվել է այս վարկանիշի առաջատարը դառնալ և արժանանալ պրոֆեսիոնալ փորձագետների, ինչպես նաև ուղևորների նախապատվությանը»,- լրագրողներին  հայտնել է օդանավակայանի գլխավոր տնօրեն Միխայիլ Վասիլենկոն:


ACI-ի տնօրենն իր հերթին ընդգծել է, որ Շերեմետևոն կարողանում է համատեղել ուղևորների թվի զգալի աճը և մատուցվող ծառայությունների բարձր մակարդակը:
