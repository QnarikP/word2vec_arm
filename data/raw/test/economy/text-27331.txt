
Հայաստանի սպառողական շուկայում այս տարվա մարտին գնանկումը կազմել է 0.4 %, ինչը պայմանավորված է սննդամթերքի գների 0.8% անկումով (ներառյալ ոգելից խմիչքը և ծխախոտը): Ինչպես ԱրմԻնֆո գործակալությունը տեղեկացել է ՀՀ Ազգային վիճակագրական ծառայությունից, դրա հետ մեկտեղ ոչ պարենային ապրանքների գները մնացել են անփոփոխ, իսկ գները ծառայությունների սակագներն աճել են 0.3%: 2014 թվականի հունվար - մարտին սպառողական գների ինդեքսը կազմել է 101.2 %, այդ թվում, պարենայի ապրանքների համար` 102.3 % (ներառյալ ոգելից խմիչքը և ծխախոտը), ոչ պարենային ապրանքների համար` 99.4 %, իսկ ծառայությունների համար` 100.1 %: 2013 թվականի նույն ժամանակահատվածի համեմատ այս ցուցանիշները համապատասխանաբար կազմել են` 104.6%, 103 %, 103 % և 108.7 %, իսկ 2014-ի մարտին, 2013-ի մարտի համեմատ համապատասխանաբար կազմել են` 103.8 %, 101.7 %, 102.4 % և 108,6 %:


Ըստ վիճակագրության, մարտի գնանկումը պարենային ապրանքների շուկայում (1 %) հիմնականում պայմանավորված է եղել բանջարեղենի և կարտոֆիլի` 6,2 %, կենդանական և բուսական ծագումով յուղերի` 1.3 % էժանացումներով, իսկ ձկնեղենը թանկացել է 1%: Հետազոտվող 13 խումբ ապրանքներից 7-ում գները հաշվետու ժամանակահատվածում նվազել են 6,2-0,1 %, իսկ մնացած 6-ում աճել են 0,1-1,4 %: Մասնավորապես, բանջարեղենի խմբում հատկապես առանձնացել է կանաչ սոխի գնի 38.8%, ինչպես նաև կանաչու`23,8 %, ճակնդեղի`8 %, կարտոֆիլի` 6.2%, սմբուկի` 5.2% էժանացումները:


Արդյունաբերական ապրանքների գները մարտին մնացել են անփոփոխ: Սակայն, խոհանոցային պարագաների գներն աճել են 2,4%, այգեգործական պարագաներինը` 2.2%, կոշկեղենինը` 1,4%: Միևնույն ժամանակ, նվազել են արվեստի գործերի`6,4 %, վառելիքի` 1.4 %, տեքստիլի` 1.2 % գները:


Ծառայությունների սակագների 0.3% թանկացումը մարտին հիմնականում պայմանավորված է եղել հանգստի կազմակերպման` 2.5 %, մշակույթի`1.1 % և տրանսպորտի 1% ոլորտների թանկացումներով:


Համեմատության համար նշենք, որ Հայաստանի սպառողական շուկայում 2013 թվականի մարտին գնաճը կազմելէ 0.4 %, ինչը պայմանավորված է եղել ոչ պարենային ապրանքների` 0.8 %, պարենային ապրանքների` 0.4% - ով և ծառայությունների սակագների` 0.2 % աճով: 2013-ի հունվար – մարտին գնաճը կազմել է 2.9%, 2012-ի նույն ժամանակահատվածի համեմատ` 3 %: 2013-ի մարտին գնաճը 2012-ի մարտի համեմատ կազմել է 3.4 %: Մասնավորապես, 2013-ի հունվար – մարտին պարենային ապրանքների գները (ներառյալ ոգելից խմիչքը և ծխախոտը) աճել են 4,6%, ոչ պարենային ապրանքների գները` 0.4%, իսկ ծառայությունների սակագները` 1,1 %: 2012-ի նույն ժամանակահատվածի համեմատ այս ցուցանիշերը համապատասխանաբար կազմել են` 2.7 %, 5.6 % և 2.3 %:


Նշենք, որ ԱՎԾ-ի տվյալները բազմիցս կասկածի տակ են դրվել անկախ փորձագետների կողմից: Նրանցից ոմանք, նույնիսկ կարծիք են հայտնում, որ ԱՎԾ-ն զբաղված է թվանկարչությամբ և ապահովում է իշխանությունների համար ձեռնտու տնտեսական ցուցանիշներ:
