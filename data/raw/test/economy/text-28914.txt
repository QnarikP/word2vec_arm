
2014 թվականի առաջին եռամսյակում Հայաստան է առաքվել 62,057 հազար տոննա նավթամթերք` նախորդ տարվա նույն ժամանակահատվածի 78,296 հազար տոննայի դիմաց: Այդ մասին ասվում է Մաքսային ծառայության հաշվետվությունում:


Մատակարարումների մաքսային արժեքը նախորդ տարվա առաջին եռամսյակի 81,2 մլն դոլարից կրճատվել է մինչև 63,8 մլն դոլար` 2014 թվականի առաջին եռամսյակում: Հանրապետություն նավթամթերք է ներկրվում առավելապես Ռումինիայից և Ռուսաստանից:


Նավթամթերքի նվազումը, հիմնականում, բացատրվում է այն հանգամանքով, որ Հայաստանում շատ մեքենատերեր անցնում են բնական գազի կիրառման` որպես վառելիք, և ավտոմեքենաների շուրջ 70%-ն արդեն գազով է աշխատում:


Մարդատար ավտոմեքենաների ներմուծումը հաշվետու ժամանակահատվածում 51,8 մլն դոլար մաքսային արժողությամբ 7,71 հազարից 2014 թվականին առաջին եռամսյակում հասել է մինչև 11,31 հազար միավոր` 69,9 մլն դոլար արժողությամբ:
