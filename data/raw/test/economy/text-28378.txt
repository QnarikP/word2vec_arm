
Հայաստանի արտաքին առևտրի շրջանառության բացասական հաշվեկշիռը 2014-ի հունվար-մարտին կազմել է 257.6 մլրդ դրամ ($ 626.5 մլն), տարեկան աճը` 2,3 % (2013-ի հունվար-մարտի 1,3% տարեկան աճի համեմատ): Միայն 2014-ի մարտին այս ցուցանիշն աճել է 32.5% (2013-ի մարտի 4% աճի համեմատ):


Հայաստանի արտաքին առևտրային շրջանառությունը 2014-ի հունվար - մարտին կազմել է 543.8 մլրդ դրամ ($ 1,3 մլրդ), տարեկան աճը`0,6 %, իսկ մարտի աճը կազմել է 17.7 %:


Ըստ ՀՀ ազգային վիճակագրական ծառայության նախնական տվյալների, որոնք տրամադրվել են ԱրմԻնֆո գործակալությանը, Հայաստանի արտաքին առևտրի շրջանառության կառուցվածքում արտահանման ծավալի տարեկան աճը կազմել է1.8 %, մինչև 143,1 մլրդ դրամ ($ 348 մլն, ամսական աճը`7,2 %), իսկ ներմուծման տարեկան աճը կազմել է 0,2%, մինչև 400.7 մլրդ դրամ ($ 974.5 մլն, մարտի աճը` 21.9 %): Միայն մարտին արտաքին առևտրի շրջանառությունը կազմել է 208.4 մլրդ դրամ ($ 503.2 մլն), մասնավորապես արտահանումը կազմել է 53.8 մլրդ դրամ ($ 129.9 մլն ), իսկ ներմուծումը` 154.6 մլրդ դրամ ($ 373.3 մլն):


Համեմատության համար նշենք, որ 2013-ի հունվար - մարտին արտաքին առևտրի շրջանառությունը Հայաստանում աճել է տարեկան կտրվածքով 2.2%, մասնավորապես, արտահանումը` 3% , իսկ ներմուծումը` 1,9 %: Ընդ որում, 2013-ի մարտի դինամիկան եղել է հետևյալը. արտաքին առևտրի շրջանառությունը գրանցել է 4,2% անկում 4,2%, այդ թվում, արտահանումը նվազել է 9,6%, իսկ ներմուծումը`2.2%:


ՀՀ դրամի միջին կշռված փոխարժեքը 2014 թվականի մարտին կազմել է  414.22 դրամ / $ 1, իսկ հունվար – մարտին` 411.04 դրամ / $ 1:


Նշենք, որ ԱՎԾ-ի տվյալները բազմիցս կասկածի տակ են դրվել անկախ փորձագետների կողմից: Նրանցից ոմանք նույնիսկ կարծիք են հայտնում, որ ԱՎԾ-ն զբաղված է թվանկարչությամբ և ապահովում է իշխանությունների համար ձեռնտու տնտեսական ցուցանիշներ: 
