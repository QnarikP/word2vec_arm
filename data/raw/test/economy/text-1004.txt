
Արտարժույթի միջազգային հիմնադրամը բարձրացրել է 2012 թ. Հայաստանում համախառն ներքին արդյունքի (ՀՆԱ) աճի հավանականությունը՝ 3,8-ից այն հասցնելով 6,2 տոկոսի, հայտնում է ԱՐՄԻՆՖՈ լրատվական գործակալությունը:


Հիմնադրամի Հայաստանյան առաքելության ղեկավար Մարկ Հորթոնը դրական է գնահատել Հայաստանի վարկային պարտավորությունների կատարումը և ընդգծել է, որ երկրում մակրոտնտեսական ցուցանիշները շարունակում են բարելավվել: Առատ բերքի և լեռնահանքային բարենպաստ դինամիկայի շնորհիվ ակնկալվում է, որ 2013-ին 4,3 տոկոս տնտեսական աճ կգրանցվի:


2012 թ. դեկտեմբերին կկայանա Հայաստանին EFF/ECF վարկային համաձայնագրի շրջանակներում հերթական տրանշի տրամադրման քննարկումը: Դրական որոշման դեպքում Հայաստանը 52 մլն դոլարի տրանշ կստանա՝ այդպիսով մինչ այս պահը տրամադրված գումարի ընդհանուր չափը հասցնելով 324 մլն դոլարի:
