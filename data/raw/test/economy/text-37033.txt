
Աշխարհի թշվառ երկրների համաշխարհային վարկանիշում Հայաստանը զբաղեցնում է 10-րդ հորիզոնականը:


Այս մասին են վկայում ամերիկյան հետազոտական Կատո ինստիտուտի (Cato Institute) կայքում հրապարակված «Աշխարհի թշվառ երկրներ» 2013թ. վարկանիշի տվյալները:


109 երկրներից բաղկացած վարկանիշում առաջատար է Սիրիան, նրան հաջորդում են Վենեսուելան, Սուդանը, Իրանը, Սան-Տոմե եւ Պրինսիպին, Յամայկան, Սերբիան, Հարավային Աֆրիկան, Բրազիլիան: Տասնյակը եզրափակում է Հայաստանը:


«Մեդիամաքսի» հաղորդմամբ, Հայաստանի՝ վարկանիշի 10-րդ հորիզոնականում ընդգրկվելուն նպաստող ամենամեծ գործոն է համարվել գործարզկության բարձր ցուցանիշը:


Համեմատության համար նշենք, որ Վրաստանը աղյուսակում զբաղեցրել է 24-րդ, Ադրբեջանը՝ 38-րդ, Թուրքիան՝ 27-րդ հորիզոնականը:


Վարկանիշը կազմել է Ջոն Հոփկինսի համալսարանի Կիրառական տնտեսագիտության, համաշխարհային առողջության եւ բիզնես նախաձեռնությունների ուսումնասիրման  ինստիտուտի համահիմնադիր, պրոֆեսոր Սթիվ Հենքը: 


«Յուրաքանչյուր երկիր ձգտում է նվազեցնել գնաճը, գործազրկությունը եւ վարկավորման տոկոսադրույքները՝ փորձելով բարձրացնել մեկ շնչին բաժին ընկնող համախառն ներքին արդյունքի (ՀՆԱ) մակարդակը: Մեկտեղելով գործազրկության, գնաճի մակարդակները եւ վարկավորման տոկսադրույքերը՝ ես կազմել են թշվառ երկրների վարկանիշը»,- նշել է պրոֆեսորը:    


Վարկանիշի ստեղծման համար կիրառվել են Համաշխարհային բանկի, Արժույթի միջազգային հիմնադրամի տվյալները:
