
ՀՅԴ ներկայացուցիչ Արծվիկ Մինասյանի խոսքով՝ քառյակի տնտեսական ծրագրերում կան սուր անկյուններ, որոնք պետք է հարթվեն: Սակայն դրա համար, ըստ Մինասյանի,անհրաժեշտ է հրաժարվել ծայրահեղ մոտեցումներից:


«Քառյակի  միասնական տնտեսական  ծրագիրը ստեղծելիս ՀՅԴ-ն հրաժարվել է շատ մոտեցումներից: Բայց մեզ համար ընդունելի չեն ծայրահեղ ազատական մոտեցումները, երբ մեջբերվում է Ադամ Սմիթը՝ որպես դասական: Պետության դերի վերաիմաստավորումը և վերարժեւորումը շատ կարևոր է: Պետություն և իշխանություն հասկացությունների տարանջատումը շատ հստակ պետք է լինի:


Ինչ վերաբերում է նրան, որ ՀԱԿ-ի և Ժառանգության ներկայացուցիչները շեշտը դնում են քաղաքական փոփոխությունների վրա, ապա, մի կողմից՝ մենք խոսում ենք, որ երկրում պակասում են վստահությունը, հավատը վաղվա նկատմամբ, մյուս կողմից՝ փորձում ենք թշնամիներ փնտրել երկրի ներսում: Էս ձևով մենք երկիրն այս վիճակից չենք կարող դուրս բերել: Եթե մենք այսօր այս իշխանությանը դիտում ենք որպես թշնամի, երբ մենք գանք նրանց տեղը, մեզ են ընկալելու որպես թշնամի: Այդ հոգեբանությամբ հնարավոր չէ առաջ գնալ»,- ասել է Արծվիկ Միանասյանը: 
