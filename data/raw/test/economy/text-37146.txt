
Այսօր տնտեսական հարցերի մշտական խորհրդարանական հանձնաժողովում որոշվել է ստեղծել ենթահանձնաժողով` «Նաիրիտ»  քիմիական գործարանի խնդիրներն ուսումնասիրելու համար: Նախատեսվում է ուսումնասիրել գործարանի սեփականաշնորհման և տևական պարապուրդի հարցը:


Ենթահանձնաժողովի ստեղծման նախաձեռնությունը բխել է ընդդիմադիր քաղաքական կուսակցություններից: Ուսումնասիրման աշխատանքները նախատեսվում է ավարտել մինչև 2015 թվականի սեպտեմբեր ամիսը:


Հիշեցնենք, որ 2006 թվականին «Նաիրիտ գործարան» ՓԲԸ բաժնետոմսերի 90 տոկոսը վաճառվել էր բրիտանական Rhinoville Property Limited կոնսորցիումին` 40 մլն դոլարով: Բաժնետոմսերի 10 տոկոսը պատկանում է Հայաստանի կառավարությանը: 2010 թվականի ապրիլից արտադրությունը գործարանում դադարեցվել է: Գործարանի բաժնետոմսերը գրավադրվել են ԱՊՀ միջպետական բանկի վարկի դիմաց, և դրա շուրջ դատական պարզաբանում է ընթանում: Ավելի վաղ գործարանի նկատմամբ հետաքրքրություն էր դրսևորել ռուսական «Ռոսնեֆտ» ընկերությունը:
