
Հայասատանի համախառն միջազգային պահուստները 2014 թվականի առաջին եռամսյակում նվազել են 12.5%-ով՝ կազմելով 1969.9 մլն դոլար:


Ինչպես վկայում են Կենտրոնական բանկի տվյալները, դրանց կառուցվածքում SDR-ի մասնաբաժինը ԱՄՀ մեջ հաշվետու եռամսյամում կրճատվել է 70%` մինչև 0.6 մլն դոլար: Ընդ որում, հունվարի` 5-ագամյա և փետրվարի` ավելի քան եռակի աճից հետո մարտն աչքի ընկավ այս ցուցանիշի էական անկումով: Զուտ արտաքին ակտիվները եռամսյակում նվազել են 12.5%-ով՝ կազմելով 1969.3  մլն դոլար: Տարեկան կտրվածքով համախառն միջազգային պահուստներն աճել են 20.8%-ով, որոնց կազմում զուտ արտաքին ակտիվներն աճել են 20.9%, իսկ ԱՄՀ-ում SDR-ը` 65%:


Աղբյուրի համաձայն, համախառն միջազգային պահուստները 2013 թվականի չորորդ եռամսյակից սկսել են նվազել: Մասնավորապես, 2013 թվականի երրորդ եռամսյակի 51.3% աճից հետո, չորրորդ եռամսյակում համախառն միջազգային պահուստները կրճատվել են 7.4%՝ 2014-ին արագացնելով անկման տեմպերը: Դրանց կառուցվածքում ԱՄՀ-ում SDR-ը 2013-ի երրորդ եռամսյակում կրճատվել է 81%, իսկ չորրորդ եռամսյակում աճի տեմպերը նվազեցրել է մինչև 70%, պահպանելով այդ բացասական դինամիկան նաև 2014-ի առաջին եռամսյակում: Զուտ արտաքին ակտիվները 2013-ի երրորդ եռամսյակի 54.2% աճից հետո չորրորդ եռամսյակում կրճատվել են 7.2%, 2014 թվականի առաջին եռամսյակում արագացնելով բացասական դինամիկան:


Համեմատության համար նշենք, որ 2012 և 2013 թվականների առաջին եռամսյակում համախառն միջազգային պահուստները համապատասխանաբար ցուցադրել են 11.3 % և 9.4 % անկում, միայն այն տարբերությամբ, որ 2012 թվականին բացասական միտումը պայմանավորված էր հիմնականում զուտ արտաքին ակտիվների կրճատումով (11.5% ), իսկ 2013 - ին հիմնական «սադրիչը» դարձան ԱՄՀ կազմում SDR-ները (95%):


Հիշեցնենք, որ Հայաստանի համախառն միջազգային ակտիվների կառուցվածքում բանկային ոսկու մասնաբաժինը զրոյացվել է դեռևս 2003 թվականի դեկտեմբերին:


 
