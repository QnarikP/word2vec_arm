
Համաշխարհային բանկի ներդրումները Հայաստանի շինարարության ոլորտում տարեկան կտրվածքով կրճատվել են 62.7 %: Ըստ ԱՎԾ տվյալների, 2014 թվականի փետրվարին շինարարության ոլորտին ՀԲ ուղղել է 81.6 մլն դրամ ($ 198.3հազ) կամ այդ ոլորտի վարկային ներդրումների 32.3 % - ը, որոնք կազմել են 252,3 մլն դրամ ($ 613 մլն ), տարեկան անկումը` 80%:


Ըստ վիճակագրական տվյալների, այս տարվա հունվար - փետրվարին Հայաստանի շինարարության ոլորտում կապիտալ ներդրումների ընդհանուր ծավալը կազմել է 18.5 մլրդ դրամ ($ 45.4 մլն ), տարեկան կտրվածքով աճելով 1.2%: Ընդհանուր կապիտալ շինարարության ծավալներում շինմոնտաժային աշխատանքների ծավալը կազմել է 15.8 մլրդ դրամ, տարեկան աճը` 0.4%: Միայն փետրվար շինարարությունում կապիտալ ներդրումների ծավալը կազմել է 11.4 մլրդ դրամ ($ 27.6 մլն ), տարեկան կտրվածքով աճելով` 2.3 %: Համաշխարհային բանկը Հայաստանի կապիտալ շինարարության ոլորտին է 2014 թվականի հունվար-փետրվարին ուղղել 163,4 մլն դրամի ($ 399 հազ.) վարկային միջոցներ կամ հանրապետության շինարարությնա ոլորտում իրականացված միջազգային վարկային ներդրումների 29.1 %-ը, որոնց ընդհանուր ծավալը հունվար փետրվարին կազմել է 561.4 միլիոն դրամ ($ 1,3 միլիոն):


Վիճակագրության համաձայն, այս տարվա հունվար - փետրվարին պետական բյուջեից կապիտալ շինարարության ոլորտում ներդրվել է 2,1 մլրդ դրամ ($ 5.2 միլիոն, տարեկան  աճը`25,7 %): Կազմակերպությունների մասնաբաժինը կազմել է 10,6 մլրդ դրամ ($ 25.9 մլն), տարեկան աճը` 7 %: ՀՀ դրամի միջին փոխարժեքը ԱՄՆ դոլարի նկատմամբ 2014 թվականի հունվար - փետրվար ամիսներին կազմել է 409.45 դրամ/ $ 1, իսկ միայն փետրվարին`411.54 / $ 1:


 
