
ՀՀ Կենտրոնական բանկի կողմից վերաֆինանսավորման տոկոսադրույքի իջեցումը աստիճանաբար նպաստեց կարճաժամկետ գործիքների աստիճանական անկմանը: Այս մասին նշված Կենտրոնական բանկի  2014 թվականի առաջին եռամսյակի դրամավարկային քաղաքականության ծրագրում:


Ըստ աղբյուրի, NASDAQ OMX Armenia ֆոնդային բորսայում միջբանկային վարկերի տոկոսադրույքների միջին եռամսյակային մակարդակը (overnight)  2013 թվականի IV եռամսյակում նվազել է 0.43 տոկոսային կետով, իսկ միայն դեկտեմբերին`0.66 տոկոսային կետով, կազմելով 7,74 %:


Ընդ որում, արտարժույթի միջբանկային շուկայում ռեպո-գործարքների միջին եկամտաբերությունը 2013 թվականի IV եռամսյակում նվազել է 0.56 տոկոսային կետով` դեկտեմբերին կազմելով`8.2 %:


Կարճաժամկետ պետական պարտատոմսերի եկամտաբերության նվազեցման վրա ազդել է ՀՀ Ֆինանսների նախարարության պետական պարտքի կառավարման  քաղաքականությունը: Այսպես, կարճաժամկետ պետական պարտատոմսերի միջին եռամսյակային եկամտաբերության (մինչև 1 տարի շրջանառությամբ) չորրորդ եռամսյակում նվազել է 0.3 տոկոսային կետով, մինչև 8.66 %, իսկ դեկտեմբերին ամսական միջին ցուցանիշը նվազել է 0.83 տոկոսային կետով, կազմելով 8.22 %:


Վերաֆինանսավորման տոկոսադրույքի իջեցումն ազդել է նաև պետական պարտատոմսերի եկամտաբերության կորի վրա: Այսպես, պետական պարտատոմսերի եկամտաբերությունը երկրորդային շուկայում ցուցադրել է ողջ կորի անկում, իսկ առավել էական ձևով արտացոլվել է միջնաժամկետ և երկարաժամկետ պետական պարտատոմսերի վրա: Երկարաժամկետ SPOT-երով եկամտաբերությունը նվազել է 4.8 տոկոսային կետով, կազմելով 10,9 %: Միջնաժամկետ և երկարաժամկետ եկամտաբերության միջև տարբերությունը դեկտեմբերին կազմել է 2.98 տոկոսային կետ, չորրորդ եռամսյակում կրճատվելով 3.86 տոկոսային կետով:


Պետպարտատոմսերի միջին կշռված եկամտաբերությունն առաջնային շուկայում 2013 թվականի դեկտեմբերին կազմել է 9.9%, 2012-ի դեկտեմբերի 13,7 % - ի համեմատ, իսկ կարճաժամկետ պետական պարտատոմսերի եկամտաբերությունն ընկել է 10,2 %, մինչև 7.9 %, միջնաժամկետ պետական պարտատոմսերինը` 14.8 %, մինչև 9.6%, իսկ երկարաժամկետներինը` 16,3 %, մինչև 11.6%:


Ըստ ՀՀ ԿԲ տվյալների, ռեպո-գործարքների ընդհանուր ծավալը 2013 թվականին կազմել է 1.034 տրլն. դրամ, իսկ միջին եկամտաբերությունը` 9.4%, այդ թվում, միջբանկային ռեպո գործարքների ծավալը կազմել է 122.5 մլրդ դրամ, իսկ միջին եկամտաբերությունը` 8.94 %:


Նշենք, որ ՀՀ ԿԲ վերաֆինանսավորման տոկոսադրույքը նվազեցրել է 2014 թվականի  Փետրվարի 11-ին` 7.75 % - ից մինչև 7.5%, պահելով այդ մակարդակի վրա մինչ օրս: Իսկ մինչ այդ, 2013-ի դեկտեմբերի 24-ին այն նվազել է` 8 % - ից մինչև 7.75 %: Նույն ժամանակ էլ վերանայվել են նաև լոմբարդային ռեպո գործարքների տոկոսադրույքները, դեպի նվազեցման կողմը` 9.5 % - ից մինչև 9.25%, ինչպես նաև ներգրավված ավանդների տոկոսադրույքները` 6,5 % - ից մինչև 6,25 %: Վերաֆինանսավորման տոկոսադրույքի նախորդ իջեցումը տեղի է ունեցել 2013 թվականի նոյեմբերի 12-ին` 8.5 % - ից մինչև 8 %: Նույն օրը 0.5 տոկոսային կետով նվազել են նաև ավանդների տոկոսադրույքները` 7% - ից մինչև 6.5%, ինչպես նաև լոմբարդային ռեպո տոկոսադրույքը` 10% - ից մինչև 9.5 %: Մինչ այդ ՀՀ ԿԲ - ն վերաֆինանսավորման տոկոսադրույքը մինչև 8.5 % - ից մինչև 8% էր նվազեցրել 2011 թվականի ապրիլի 12-ին, պահելով այդ մակարդակում մինչև 2013-ի օգոստոսի 13-ը, երբ այն կրկին ավելացվել է`մինչև 8.5%: Նույն օրը վերանայվել  են նաև ավանդների դրույքաչափերը, բարձրացնելով 6.5 % - ից մինչև 7%, իսկ լոմբարդային ռեպո տոկոսադրույքները պահպանել են` 10%, պահելով այդ մակարդակում մինչև 2013 թվականի նոյեմբերի 12-ը:  
