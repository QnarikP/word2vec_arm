
Մարզահամերգային համալիրի շենքի աճուրդով վաճառքը պոտենցիալ ռիսկեր չի կրում, հայտարարել է Հայաստանի ճարտարապետների միության ղեկավար Մկրտիչ Մինասյանը ԱրմԻնֆո-ի թղթակցի հետ զրույցում:


Նախօրեին տեղեկատվություն հայտնվեց այն մասին, որ Կարեն Դեմիրճյանի անվան մարզահամերգային համալիրը հանվել է աճուրդի: ՀՀ ԱՆ դատական ակտերի հարկադիր ծառայության պաշտոնական կայքում զետեղված հաղորդագրության համաձայն՝ լոտի մեկնարկային գինը կազմում է 19 350 100 000 ՀՀ դրամ, իսկ կանխավճարը` 957 500 000.0 դրամ: Հայտերի ներկայացման ժամկետը լրանում է մայիսի 29-ին: Նյութը գրելու պահին ոչ մի հայտ չէր ներկայացվել:


2005 թվականին Կարեն Դեմիրճյանի անվան մարզահամերգային համալիրը վաճառվել էր ռուսական ԲԱՄՕ շինարարական հոլդինգին: Այնուհետև իրականցվել է ՄՀՀ վերակառուցում, որից հետո համալիրում տեղի են ունեցել մի շարք հայտնի կատարողների (Գառու, Ջո Քոկեր, Պատրիսիա Քաաս, Գորան Բրեգովիչ) համերգեր, իսկ 2011 թվականին` Մանկական եվրատեսիլը:


Մինասյանը համոզմունք է հայտնել, որ ՄՀՀ նոր սեփականատերը համանման քաղաքականություն կվարի, և ՄՀՀ կշարունակի գործել իր ներկայիս տեսքով: «Ես ոչ մի վտանգ չեմ տեսնում այն բանում, որ ՄՀՀ շենքն աճուրդի է հանվել: Այստեղ գլխավորն այն հարցերի համաձայնեցումն է, որոնք առնչվում են շենքի նկատմամբ խնամքով վերաբերմունքին` որպես խորհրդային ճարտարապետության գլուխգործոցի, և` օրենքի տառին հստակ հետևելը», - ընդգծել է նա: 
