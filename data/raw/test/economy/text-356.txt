
Սեպտեմբերի 12-13-ը իրացման կետերում աշխատանքային խմբի կողմից իրականացվել է շուկայահանված ձվի դիտարկում: Ձվերը ենթարկվել են թարմության նկատմամբ զգայաբանական փորձաքննության: Արդյունքում պարզվել է, որ ներքոհիշյալ արտադրանքների թարմությունը չի համապատասխանում ձվի վրա առկա պիտանելիության ժամկետին՝



«Լուսակերտ ՏԹՖ» ՍՊԸ – 08.09.12թ.
«Լուսակերտ ՏԹՖ» ՍՊԸ – 13.09.12թ.
«Արզնի Տոհմային ԹՏԽ» ԲԲԸ - 10.09.12թ.
«Աշտարակ ձու» ՍՊԸ - 29.08.12թ.
«Աշտարակ ձու» ՍՊԸ - 03.09.12թ.
«Աշտարակ ձու» ՍՊԸ - 05.09.12թ.
Անհայտ ձագում ունեցող - առանց մակնշման: 



Դիտարկման ընթացքում պարզվել է նաև, որ «Աշտարակ ձու» ՍՊԸ-ի կողմից արտադրված ձվերն իրացվում են թույլատրելի սահմանը գերազանցող կեղտոտվածության վիճակում: Նույն վիճակի ձու, ինչպես նաև առանց մակնշման, հայտնաբերվել է «Արաքս ԹՖ» ՓԲԸ-ի մատակարարի մոտ:


Արտադրող տնտեսավարողներին տրվել է ձվի նշված խմբաքանակների՝ շուկայից հետկանչման հանձնարարական, iLur.am-ին հայտներցին Գյուղնախարարության սննդի անվտանգության պետական ծառայության տեղեկատվության եւ հասարակայնության հետ կապերի բաժնից: 


Ծառայությունը կոչով դիմում է սպառողներին՝ պահպանել զգոնություն և մինչև իրացման ցանցից ամբողջ խմբաքանակի դուրսբերումը ձեռք չբերել և չօգտագործել ձու՝ նշված խմբաքանակներից:
