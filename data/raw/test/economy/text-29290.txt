
Ամերիկացիներն ամբողջ մոլորակին խոստացել են անվճար ինտերնետ արդեն  2015 թվականին: Oրերս MDIF կազմակերպությունը հայտարարեց համացանց մուտք ունեցող նոր համաշխարհային ցանցի ստեղծման մասին:Նախագիծն ստացել է «Outernet» անունը: Ենթադրվում է, որ այն կիրականացվի երկրի ուղեծրի շուրջը պտտվող փոքր CubeSats արբանյակների միջոցով, որը  Wi-FI ցանցով կծածկի բոլոր մայրցամաքները:


Այս նպատակով նախատեսվում է երկիր մոլորակի ուղեծիր ուղարկել մի քանի հարյուր արբանյակներ, որոնք տվյալներ կհաղորդեն  UDP արձանագրության միջոցով: Այսоր գրեթե բոլորը  գիտեն, թե ինչ է ինտերնետը և մոտավորապես որքան արժե դրա հասանելիությունը: Սակայն ամերիկյան  ոչ առևտրային Media Develoոpment Investment Fund (MDIF) ընկերությունը որոշեց ստեղծել ինչ-որ նոր բան` Outernet-ը:


Սպասվում է, որ այս նախագծի իրականացումը կապահովի համացանց մուտք գործելու անսահմանափակ հնարավորություններ  նույնիսկ այն երկրների оգտատերերի համար, որտեղ համացանցը ենթակա է գրաքննության (оրինակ՝ Չինաստանն ու Հյուսիսային Կորեան):


 Outernet-ի նախաձեռնողները վստահեցնում են, որ այս պահին համացանցը հասանելի է մոլորակի բնակչության  60% -ին: MDIF-ի մասնագետների խոսքով՝ բանն այն է, որ շատ պետություններ կա՛մ չեն պատրաստվում, կա՛մ էլ չեն կարող ապահովել համացանցային ծառայությունների ողջ տեսականին;


Նախագծի  նկարագրության համաձայն՝ քառակուսի ձևաչափի փոքրիկ արբանյակները, որոնք տեղադրված կլինեն երկրի ուղեծրի շուրջը, տվյալներ կընդունեն ողջ աշխարհի ոչ երկրային արբանյակային կայաններից: Տվյալների ընդունումը տեղի կունենա  UDP արձանագրության շնորհիվ: Իհարկե, այս գաղափարի իրականացման համար ընկերությանն անհրաժեշտ կլինի մի քանի տասնյակ միլիոն դոլար:


Outernet-ում оգտագործելու համար նախատեսված UDP արձանագրության առանձնահատկություններն այնպիսին են, որ կայքի բովանդակությունը հաղորդող  ինտերնետ ազդանշանը հեռարձակել կարող է ոչ թե մեկ оգտատեր, այլ հասցեներով ինտերնետին միացած  մի  ողջ խումբ: Այսպիսով, որոշակի տարածքի оգտատերերը պետք է կոլեկտիվ կերպով քվեարկեն (оրինակ, SMS հաղորդագրության միջոցով) և ընտրեն բովանդակությունը: Եթե ամեն ինչ լինի  MDIF նախատեսածի նման, ընկերությունը կխնդրի NASA-ին անցկացնելու տեխնոլոգիաների թեստավորում: Հաջողության դեպքում Outernet оգտատերերին հասանելի կլինի արդեն 2015 թվականի հունիսին:


Երկրի բնակիչները կարող են քվերակել այն բանի համար, թե որ բովանդակությունը հեռարձակվի`որոշելով առաջնային տեղեկատվության ցուցակը: Ինչպես գրված է նախագծի պաշտոնական կայքում,  առաջնայնության վրա հնարավոր կլինի ազդել հաղորդագրությունների կամ բջջայինների համար նախատեսված հատուկ լրացումների միջոցով: Միևնույն ժամանակ, оգտատերերը կարող են  հեռարձակման համար առաջարկել սեփական բովանդակությունը` հարց ուղարկելով պաշտոնական կայքից:


Նախատեսվում է, որ Outernet-ը կհեռարձակի միջազգային և տեղական նորություններ, տեղեկատվություն գների մասին, այլ  ուսուցանող տեղեկտվություն, ծրագրային ապահովում, երաժշտություն, տեսանյութեր, ամբողջ Վիքիպեդիան և այլն: Միաժամանակ, Outernet-ին հասանելի կլինեն արտակարգ կապի այն ալիքները, որոնք կապված են փրկարար ծառայությունների հետ: Այս ամենը ցույց է տալիս, որ երկկողմանի այս կապը իրականանալի է:


Ի դեպ, ինտերնետի հասանելիության սեփական նախագիծի մասին է հայտարարել նաև Google ընկերությունը: Ազդանշանի հեռարձակման համար նախատեսվում է оգտագործել оդում գտնվող փուչիկները:
