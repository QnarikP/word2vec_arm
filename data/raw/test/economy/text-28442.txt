
ՀՀ կառավարությունը նախատեսում է ներդնել այլընտրանքային հարկային ստուգումների ինստիտուտը: Նման նախագիծ է ընդունվել կառավարության այսօր կայացած նիստում:


Նախագիծը ներկայացրել է ՀՀ ՊԵԿ նախագահ Գագիկ Խաչատրյանը: Նա նշել է, որ այլընտրանքային հարկային ստուգումները կանցկացվեն տնտեսվարող սուբյեկտի ցանկությամբ, վիճահարույց հարցերի բացահայտման և բյուջեի հանդեպ պարտավորությունների ճշգրտման նպատակով: Նա վստահություն է հայտնել, որ օրենքը թույլ կտա կրճատել հարկային ռիսկերը կապիտալ ներդրումների ընթացքում, ինչպես նաև կբարելավի ներդրումային մթնոլորտը երկրում:


Ինչպես ԱրմԻնֆո գործակալության թղթակցին հայտնել է Հայաստանի Հայրենական ապրանքարտադրողների միության նախագահ Վազգեն Սաֆարյանը, այլընտրանքային (լրացուցիչ) հարկային ստուգումների անցկացման անհրաժեշտությունը պայմանավորված է նրանով, որ երկրի հարկային օրենսդրությունը շատ բարդ է և պարզեցման կարիք ունի: «Հաճախ հարկային օրենքները մեկնաբանությունների կարիք են ունենում, հատկապես դրանցից դժվար են գլուխ հանում ՓՄՁ բիզնեցի ներկայացուցիչները: Հարկային օրենսդրությունը պետք է պարզեցվի, այլ ոչ թե ներդրվի լրացուիչ ստուգումների ինստիտունը»,-ասել է Սաֆարյանը: Նրա խոսքով, Հայաստանում գրանցված 110 հազար իրավաբանական անձանցից իրականում, լավագույն դեպքում, գործում է միայն երրորդ մասը:
