
ՀՀ գյուղատնտեսության նախարարության սննդամթերքի անվտանգության պետական ծառայության պետի 2014թ. հոկտեմբերի 23-ի որոշումով, կասեցվել է «Միլկաթ» ՍՊԸ-ի 72,5% բուսասերուցքային սպրեդ «Էլնոր» և 82,5% կարագ սերուցքային «Կաթնառատ» արտադրատեսակների արտադրությունը:


Սննդամթերքի անվտանգության պետական ծառայությունը հայտնում է, որ «Միլկաթ» ՍՊԸ-ում իրականացված ստուգման ընթացքում արտադրության փուլում հայտնաբերվել է վտանգավոր սննդամթերքների թողարկում. ստուգման ընթացքում պարզվել է, որ «Միլկաթ» ՍՊԸ-ի արտադրամասի կողմից արտադրված 72,5% բուսասերուցքային սպրեդ «Էլնոր» (160 գր, արտ. 09.10.2014թ) և 82,5% կարագ սերուցքային «Կաթնառատ» (200գր, արտ. 09.10.2014թ) արտադրատեսակների նմուշները, համաձայն լաբորատոր փորձարկման արձանագրության, ԱՑԽՄ ցուցանիշով չեն համապատասխանում ՀՀ կառավարության 2006 թվականի դեկտեմբերի 21-ի «Կաթին, կաթնամթերքին և դրանց արտադրությանը ներկայացվող պահանջների տեխնիկական կանոնակարգը հաստատելու մասին» N 1925-Ն որոշմամբ սահմանված պահանջներին:


Կազմակերպությանը տրվել է հանձնարարական՝ վերացնելու հայտնաբերված խախտումները, արտադրության տեխնոլոգիական գործելակարգը և տեխնոլոգիական գործընթացն իրականացնել տվյալ արտադրանքի համար հաստատված տեխնոլոգիական հրահանգին համապատասխան: Խախտումների վերացման ժամկետ է սահմանվել մինչև 2014 թվականի նոյեմբերի 11-ը:
