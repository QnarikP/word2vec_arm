
2013 թվականի բյուջեի քննարկման ընթացքում ֆինանսների փոխնախարար Պավել Սաֆարյանը ներկայացրեց հանգստի, մշակույթի և կրոնի բնագավառների համար նախատեսված բյուջետային հատկացումները: ilur.am-ի թղթակցի փոխանցմամբ՝ ըստ այդմ՝ հիշյալ բնագավառներում հատկացումները կկազմեն 18 մլրդ 045.2 մլն դրամ` ՀՀ 2012 թվականի պետական բյուջեով նախատեսված 22 մլրդ 729.2 մլն դրամի դիմաց: Ծախսերի 4 մլրդ 684.0 մլն դրամով (20.6 %) նվազումը հիմնականում պայմանավորված է ծրագրերի ավարտմամբ:


• Հանգստի և սպորտի ծառայություններ. նախատեսված են 1 մլրդ 625.1 մլն դրամ հատկացումներ՝ (ՀՀ 2012 թվականի` 1 մլրդ 443.1 մլն դրամի դիմաց).• Մշակութային ծառայություններ. նախատեսված է 9մլրդ 856.3 մլն դրամ` ՀՀ 2012 թվականի` 14 մլրդ 894.2 մլն դրամի դիմաց: Մշակութային կազմակերպությունների 475 աշխատողների միջին ամսական հաշվարկային աշխատավարձը կկազմի 74826 դրամ, 2012 թ.` 61052 դրամի դիմաց.• արվեստին` 5 մլրդ 270.2 մլն դրամ (2012 թվականի` 9 մլրդ 761.1 մլն դրամի դիմաց): Արվեստի բնագավառի 3565 աշխատողների միջին ամսական հաշվարկային աշխատավարձը կկազմի 65424 դրամ՝ 2012 թվականի 53670 դրամի դիմաց.• կինեմատոգրաֆիային` 635.2 մլն դրամ (ՀՀ 2012 թվականի` 630.4 մլն դրամի դիմաց): Կինեմատոգրաֆիայի բնագավառի 108 աշխատողների միջին ամսական հաշվարկային աշխատավարձը կկազմի 112698 դրամ՝ 2012 թվականի 93992 դրամի դիմաց.• հուշարձանների և մշակութային արժեքների վերականգնմանն ու պահպանմանը` 355.7 մլն դրամ (2012 թվականի` 355.3 մլն դրամի դիմաց): Պատմամշակութային ժառանգության գիտահետազոտական կենտրոնի 57 աշխատողների միջին ամսական հաշվարկային աշխատավարձը կկազմի 73075 դրամ՝ 2012 թվականի` 59719 դրամի դիմաց.• ռադիո և հեռուստահաղորդումների հեռարձակմանն ու հրատարակչական ծառայությունների իրականացմանը` 5մլրդ 145.9 մլն դրամի չափով (2012 թվականի` 5 մլրդ 58.6մլն դրամի դիմաց: Ընդ որում՝ հեռուստառադիոհաղորդումների գծով նախատեսված են 3 մլրդ 742.8 մլն դրամ հատկացումներ՝ (2012 թվականի 3 մլրդ 749.6 մլն դրամի դիմաց).• հրատարակչությունների, խմբագրությունների գծով նախատեսված են 1,034.4 մլն դրամ հատկացումներ (2012 թվականի 944.4 մլն դրամի դիմաց), տեղեկատվության ձեռքբերման գծով նախատեսված են 368.7 մլն դրամ հատկացումներ (2012 թվականի 364.6 մլն դրամի դիմաց).• կրոնական և հասարակական այլ ծառայություններին կուղղվի 807.2 մլն դրամ (2012 թվականի 742.4 մլն դրամի դիմաց): Ընդ որում՝ երիտասարդական ծրագրերի իրականացման համար 2013 թվականին նախատեսված են 611.5 մլն դրամ հատկացումներ (ՀՀ 2012 թվականի 562.8 մլն դրամի դիմաց).• քաղաքական կուսակցություններին, հասարակական կազմակերպություններին, արhմիություններին, ազգային փոքրամասնություններին աջակցություն տրամադրելու նպատակով նախատեսված է 195.7 մլն դրամ (2012 թվականի 179.6 մլն դրամի դիմաց):
