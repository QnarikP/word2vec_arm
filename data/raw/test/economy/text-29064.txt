
Հայաստանի գործարարների 44%-ը հարցումների ընթացքում նշել են կաշառակերության առկայությունը հարկային և մաքսային մարմինների շրջանում: Նման արդյունքների են հանգեցրել Կովկասի հետազոտական ռեսուրսների կենտրոնի (CRRC) կողմից անցկացված «Հարկային վարչարարության ընկալումը» թեմայով ուսումնասիրությունների արդյունքները, որոնք ամփոփվել են այսօր, USAID կողմից Երևանում կազմակերպված միջոցառմանը, որին մասնակցել են նաև ՀՀ ֆինասների նախարարը և այլ պաշտոնյաներ:


Հետազտությունն անց է կացվել Հայաստանի 1448 տնային տնտեսությունների և 400 հարկատուների (իրավաբանական անձան և անհատ ձեռնարկատերերի) շրջանում և կազմված է եղել 9 թեմատիկ բաժիններից:


Ըստ հարցումների, հարցվողների միայն 23% համաձայն չէ, որ Հայաստանի ձեռնարկատերերը կաշառքներ են տալիս հարկային և մաքսային մարմիններին: Հարցվողների երրորդ մասը չի տիրապետում կաշառքների մասին տեղեկատվությանը, իսկ 6%-ն ընդհանրապես հրաժարվել է պատասխանել այս հարցին:
