
Ապրիլի 18-ին Ծաղկաձորում մեկնարկել է շախմատի աշխարհի թիմային առաջնությունը: Աշխարհի 10 ուժեղագույն թիմերն ապրիլի 19-ից 29-ը պայքարելու են լավագույնի կոչմանն արժանանալու համար: Ռուսաստանի, Ուկրաինայի, Չինաստանի, Ամերիկայի Միացյալ Նահանգների, Հնդկաստանի, Հունգարիայի, Իսրայելի, Կուբայի, Եգիպտոսի և Հայաստանի հավաքականները մասնակցության իրավունքը նվաճել են որպես համաշխարհային օլիմպիադայի մրցանակակիրներ և իրենց աշխարհամասերի չեմպիոններ:


Բացման արարողությունը մեկնարկեց գեղեցիկ բեմականացմամբ, որից հետո իրենց ողջյունել ենն ՀՀ Նախագահ, Հայաստանի շախմատի ֆեդերացիայի նախագահ Սերժ Սարգսյանը և ՖԻԴԵ-ի նախագահ Կիրսան Իլումժինովը:


Ողջույնի խոսքին հաջորդել է վիճակահանությունը:


Երեկ տեղի ունեցած  առաջին տուրում մրցելու են հետևյալ զույգերը. 



Եգիպտոս - Հնդկաստան
Իսրայել - Հայաստան
Ուկրաինա - Ռուսաստան
Կուբա - Հունգարիա
Չինաստան – ԱՄՆ



Բացման արարղությանը հաջորդել է առաջին տուրը Հայաստանի հավաքականը մրցել է Իսրայելի ընտրանու հետ: Առաջին երեք խաղատախտակներում ոչ-ոքի է գրանցվել, 4-րդ խաղատախտակում Վլադիմիր Հակոբյանը սպիտակ խաղաքարերով պարտվել է Մաքսիմ Ռոդշտեյնին: 


Նշենք նաև,որ աշխարհի թիմային առաջնությունների պատմության մեջ առաջին անգամ մասնակցող 50 շախմատիստներից 49-ը կրում են գրոսմայստերի բարձրագույն տիտղոս, ինչը եզակի է ընդհանրապես շախմատային մրցաշարերի տարեգրության մեջ: Հայաստանն այն երկրներից է, որին երկրորդ անգամ է պատիվ վիճակվում կազմակերպելու աշխարհի շախմատի թիմային առաջնություն: Մեր երկիրը նման խոշորագույն իրադարձություն հյուրընկալել է 2001 թվականին Երևանում:
