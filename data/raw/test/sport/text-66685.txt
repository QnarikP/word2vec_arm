
Փհենչհան-2018-ի խաղային վերջին օրն արգասաբեր է մեկնարկում այս Խաղերին ոչ պաշտոնական ձևով մասնակցող ռուս մարզիկների համար:


Ռուսաստանի հոկեյի հավաքականը դարձել է Օլիմպիական չեմպիոն:


Ռուս մարզիկները եզրափակչում 4:3 հաշվով հաղթել են Գերմանիայի ընտրանուն:


Գերմանիայի հավաքականից աչքի են ընկել Ֆելիքս Շյուտցը, Դոմինիկ Կագունը և Յոնաս Մյուլերը, իսկ ռուսներից՝ Նիկիտա Գուսևը (2), Վյաչեսլավ Վոինովը և Կիրիլ Կապրիզովը:


Օլիմպիական խաղերի բրոնզե մեդալները բաժին են հասել կանադացիներին, որոնք 6:4 հաշվով հաղթել են Չեխիային:


Հիշեցնենք, որ ռուս հոկեյիստները Օլիմպիադայի եզրափակչում խաղում էին 20-ամյա դադարից հետո:
