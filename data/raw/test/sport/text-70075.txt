
Շվեյցարացի թենիսիստ Ռոջեր Ֆեդերերը դուրս է եկել Ցինցինատիում (ԱՄՆ) ընթացող «Masters-1000» մրցաշարի կիսաեզրափակիչ:


Ֆեդերերը հաղթել է իր հայրենակից Սթեն Վավրինկային, ով կազմակերպիչների կողմից Wild Card էր ստացել, 6:7 (2:7), 7:6 (8:6), 6:2 հաշիվներով:


Նշենք` երրորդ սեթի սկզբում խաղն ընդհատվել է անձրևի պատճառով;


Հանդիպումը 2 ժամ 16 րոպե է տևել:


Ֆեդերերը մեկ կրկնակի սխալ է թույլ տվել և 9 բրեյք-փոինթներից իրացրել է 2-ը: Վավրինկայի ակտիվում 3 էյս կա, 2 սխալ և ոչ մի վաստակած բրեյք:


Թենիսիստները միմյանց 24-րդ անգամ են հանդիպել, դիմակայության հաշիվն է 21-3 հօգուտ Ֆեդերերի:


Մրցաշարի կիսաեզրափակչում Ֆեդերերը կմրցի բելգիացի Դևվիդ Գոֆենի հետ, ով քառորդ եզրափակչում հաղթել է արգենտինացի Խուան-Մարտին դել Պոտրոյին 7:6, 7:6 հաշիվներով:
