
Բրազիլիայի Սան-Պաուլո քաղաքում ընթացող շախմատի «Մեծ սաղավարտի» եզրափակիչ մրցաշարի երրորդ տուրը խաղաղ ստացվեց:Բոլոր պարտիաները` Արոնյան – Վալյեխո, Կառլսեն – Կարյակին եւ Կարուանա – Անանդ, ավարտվեցին ոչ-ոքի:Հարկ է նշել, որ մրցաշարի առաջատարը` իտալացի Ֆաբիանո Կարուանան շատ մոտ էր երրորդ անընդմեջ հաղթանակին, եթե Անանդի հետ խաղում իրացներ ունեցած մեծ առավելությունը: 3-րդ տուրից հետո մրցաշարային իրավիճակը մնացել է անփոփոխ.1. Կարուանա – 7 միավոր, 2. Արոնյան – 5, 3. Կառլսեն – 4, 4. Անանդ – 3, 5. Վալյեխո – 2, 6. Կարյակին – 1:Սեպտեմբերի 27-ին մրցաշարում հանգստյան օր է:
