
Հայաստանի հավաքականի դարպասապահ Ռոման Բերեզովսկին մեկնաբանել է մեր հավաքականի պարտությունը Ռուսաստանի ընտրանուց: Ընկերական հանդիպումը տեղի է ունեցել երեկ Կրասնոդարի «Կուբան» մարզադաշտում և ավարտվել է տան տերերի հաղթանակով՝ 2:0 հաշվով:


«Շատ ցավալի է, որ չկարողացանք ցույց տալ մեր խաղը: Ռուսաստանը վերահսկում էր խաղի ընթացքը: Իսկ մեր ֆուտբոլիստները սխալ մարզակոշիկներ էին ընտրել. սայթաքում էինք խաղադաշտում, չէինք կարողանում գնդակը խլել: Ընդհանուր առմամբ, Ռուսաստանի հավաքականի հաղթանակը օրինաչափ էր»,- Բերեզովսկու խոսքերն է մեջբերում «Чемпионат.com»-ը:
