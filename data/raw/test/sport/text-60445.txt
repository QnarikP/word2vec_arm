
Գերմանական Քյոլն քաղաքի «Լանկսես-Արենա» մարզադաշտում կայացավ տափօղակով հոկեյի աշխարհի առաջնության եզրափակիչը, որում Կանադայի հավաքականը մրցում էր Շվեդիայի հավաքականի դեմ:


Խաղի հաշիվը բացվեց 2-րդ շրջանի վերջնամասում: 40-րդ րոպեին Շվեդիային առաջ մղեց Վիկտոր Հեդմանը: 3-րդ շրջանի մեկնարկից երկու րոպե անց կանադացիներին հաջողվեց հավասարեցնել հաշիվը: Աչքի ընկավ Ռայան Օ'Ռայլին: Հաշվի մեջ մինչեւ հիմնական ժամանակի ավարտը այդպես էլ փոփոխություն չգրանցվեց եւ խաղը տեղափոխվեց լրացուցիչ ժամանակ, որտեղ նույնպես գոլ չգրանցվեց: Նշնակաված հետխաղյա բուլիտներում ավելի ուժեղ գտնվեցին շվեդները: Գրանցվեց ընդհանուր 1:2 հաշիվը:  Այսպիսով, Շվեդիայի ազգային հավաքականը իր պատմության մեջ 10-րդ անգամ դառնում է աշխարհի չեմպիոն: Թիմը վերջին անգամ չեմպիոնի տիտղոսը նվաճել էր 2013 թվականին:  Հավելենք, որ 3-րդ տեղի համար խաղում Ռուսաստանի հավաքականը 5:3 հաշվով պարտության էր մատնել Ֆինլանդիային:



