
Նյու Յորքում ընթացող շախմատի աշխարհի չեմպիոնի մրցամարտում տիտղոսը պաշտպանող նորվեգացի Մագնուս Կարլսենն ու ռուսաստանցի հավակնորդ Սերգեյ Կարյակինը ոչ ոքի ավարտեցին նաեւ 6-րդ պարտիան, որը տեւեց երկու ժամից քիչ: 32-րդ քայլում կողմերը որոշեցին կիսել միավորը: Սպիտակներով խաղում էր Կարյակինը: Սա 6-րդ անընդմեջ ոչ ոքին էր: Մրցամարտի հաշիվը հավասար է՝ 3:3:


Նոյեմբերի 19-ին հանգստյան օր է: 7-րդ պարտիան տեղի կունենա նոյեմբերի 20-ին: Կարյակինը դարձյալ կխաղա սպիտակ ֆիգուրներով: 12 դասական պարտիաներից հետո ոչ ոքի արդյունքի դեպքում, նոյեմբերի 30-ին կանցկացվի թայ-բրեյք:
