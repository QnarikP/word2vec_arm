
Օլիմպիական խաղերում Հայաստանը ներկայացնող առաջին կին մարմնամարզիկ Հուրի Գեբեշյանը թեև չի հաղթահարել որակավորման փուլի արգելքը, սակայն իր անունը հավերժացրել է մարզաձևում։


Ինչպես գրում է «The Wall Street Journal»-ը, մարմնամարզության տարրերից մեկը կկոչվի հայ մարզուհու անունով։ Գեբեշյանը զուգափայտերի վարժության սկզբում կատարել է բացառիկ տարր՝ հրվել է առաջին ձողից և, պտտվելով 360 աստիճան, բռնել մյուս ձողը։


Գեբեշյանը բազմամարտում հավաքել է 53.748 միավոր, ինչը չի բավարարել որակավորման փուլը հաղթահարելու համար։


Նշենք նաև, որ Հուրի Գեբեշյանը հայտարարել է, որ Ռիո-2016-ից հետո կհեռանա մեծ սպորտից։
