
Ստամբուլում ավարտվեց ազատ ոճի ըմբշամարտի Յաշար Դոգուի 45-րդ միջազգային մրցաշարը, որին մասնակցեցին տարբեր երկրների մի շարք ուժեղագույն մարզիկներ:


Առաջանության վերջին օրը մրցագորգ մտած Հայաստանի չորս ըմբիշներից գերազանց հանդես եկավ 65 կգ քաշային Նարեկ Սիրունյանը: Նարեկը ժամկետից շուտ մի քանի հաղթանակներ տարավ և զիջեց միայն եզրափակիչ գոտեմարտում՝ արժանանալով արծաթե մեդալի: Մեր մյուս ըմբիշները՝ 86 կգ քաշային Վահե Թամրազյանը և 97 կգ քաշայիններ Գեորգի Կետոևն ու Շամիր Աթյանը, դուրս մնացին մրցանակային տեղերի համար պայքարից: Այս մասին տեղեկացնում է ՀԱՕԿ-ի պաշտոնական կայքը:


Ազատ ոճի ըմբշամարտի Հայաստանի հավաքականը Յաշար Դոգուի մրցաշարում նվաճեց մեկ արծաթե և մեկ բրոնզե մեդալ:
