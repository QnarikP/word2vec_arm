
Դոնեցկի «Շախտյորի» գլխավոր տնօրեն Սերգեյ Պալկինը Football.ua-ին տված հարցազրույցում անդրադարձել է Հայաստանի հավաքականի ֆուտբոլիստ Հենրիխ Մխիթարյանի հարցին:


- Մխիթարյա՞նը: Որևէ փոփոխություն չկա: Ես արդեն ասել եմ, որ «Բորուսիան» 30 միլիոն դոլարի առաջարկ է արել: Դա միակ ստացված առաջարկն է:


- Ի՞նչպիսի գումար է նշված նրա պայմանագրում, որի դիմաց նա կարող է հեռանալ:


- Մխիթարյանի պայմանագրում նման գումար չկա նշված: Այնտեղ նշված են պատժաչափերը՝ պայմանագիրը միակողմանի խզելու դեպքում, իսկ դա հավասար է 30 միլիոն դոլարի: Եթե Մխիթարյանը ցանկանում է խզել պայմանագիրը, նա կարող է «Շախտյորին» 30 միլիոն դոլար վճարել և գնալ այն ակումբ, որը կցանկանա: Եթե մենք քաղաքակիրթ ուղով ենք գնում և վաճառում ենք ֆուտբոլիստին, իսկ նա չի խզում պայմանագիրը, ապա դրա համար սահմանված է 30 միլիոն եվրո արժեքը:


- Ի՞նչ է սպասվում ֆուտբոլիստին, եթե նրա համար առաջարկված գումարը չբավարարի «Շախտյորին»: Նա կուղարկվի՞ փոխարինող կազմ կամ կտուգանվի՞:


- Իհարկե, Մխիթարյանը կպատժվի: Նա չի հայտնվել հավաքներին և պայմանագրում նշված են պատժաչափեր: Այնպես որ, դա մեզ համար խնդիր չէ:


Աղբյուրը՝ http://totalfootball.am
