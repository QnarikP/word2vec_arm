
Միացյալ Արաբական Էմիրությունների Շարժա քաղաքում ընթացող ՖԻԴԵ-ի «Գրան Պրի» մրցաշարում այսօր կայանում են 2-րդ տուրի պարտիաները:  Հայկական շախմատի առաջատար Լևոն Արոնյանը այսօր սպիտակ խաղաքարերով ուժերը չափում էր անգլիացի Մայքլ Ադամսի հետ: Հանդիպման 24-րդ քայլին կողմերը խաղաղ դաշտ կնքեցին: Արոնյանը ոչ-ոքի էր խաղացել նաև մրցաշարի 1-ին տուրում Եվգենի Տոմաշևսկու հետ:  2-րդ տուրի պարտիաներից ավարտվել են նաև Յոն Լյուդվիգ Համեր - Հիկարու Նակամուրա և Դիմիտրի Յակովենկո - Ալեքսանդր Գրիշչուկ պարտիաները, որոնցում նույնպես ոչ-ոքիներ են գրանցվել: Տուրի մյուս պարտիաները դեռևս ընթացի մեջ են:
