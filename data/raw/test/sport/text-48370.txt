
Ամերիկյան Սենթ Լուիսում շարունակվող Sinquefield Cup շախմատային սուպերմրցաշարի 7-րդ տուրում Հայաստանի ուժեղագույն գրոսմայստեր Լեւոն Արոնյանը սեւերով հաղթեց ԱՄՆ-ը ներկայացնող Հիկարու Նակամուրային: Պարտիան ավարտվեց 51-րդ քայլում:


Արոնյանը հավաքեց 5 միավոր եւ դարձավ միանձնյա առաջատար: Նրան մեկական միավոր զիջում են 2-5-րդ տեղերը բաժանող 4 շախմատիստներ, այդ թվում՝ աշխարհի չեմպիոն Մագնուս Կարլսենը, որն այս տուրում սպիտակներով պարտվեց ռուս Ալեքսանդր Գրիշչուկին:


Օգոստոսի 31-ին կայանալիք հաջորդ տուրում  Լեւոն Արոնյանը սպիտակներով կխաղա աշխարհի նախկին չեմպիոն Վիշվանաթան Անանդի հետ:


Sinquefield Cup-2015, 7-րդ տուր


Հիկարու Նակամուրա (ԱՄՆ) - Լեւոն Արոնյան (Հայաստան)՝ 0:1


Մագնուս Կարլսեն (Նորվեգիա) - Ալեքսանդր Գրիշչուկ (Ռուսաստան)՝ 0:1


Վիշվանաթան Անանդ (Հնդկաստան) - Ուեսլի Սո (ԱՄՆ)՝ 0.5:0.5


Վեսելին Տոպալով (Բուլղարիա) -  Անիշ Գիրի (Հոլանդիա)՝ 0.5:0.5


Ֆաբիանո Կարուանա (ԱՄՆ) - Մաքսիմ Վաշյե-Լագրավ (Ֆրանսիա)՝ 0.5:0.5
