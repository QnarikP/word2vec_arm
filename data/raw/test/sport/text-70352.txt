
Նյու Յորքում ընթացող թենիսի ԱՄՆ-ի բաց առաջնության երրորդ շրջանում հաղթանակներ են տարել տղամարդկանց երկրորդ ռակետ Ռոջեր Ֆեդերերը, 6-րդ ռակետ Նովակ Ջոկովիչը, կանանց 22-րդ համար Մարիա Շարապովան:


Սերբ Նովակ Ջոկովիչը երեք սեթում առավելության է հասել ֆրանսիացի Ռիշար Գասկեի նկատմամբ՝ 6:2, 6:3, 6:3: Պայքարը տեւել է 2 ժամ 10 րոպե: Քառորդ եզրափակիչի ուղեգրի համար Ջոկովիչը կմրցի պորտուգալացի Ժոաու Սոուզայի հետ:


Շվեյցարացի Ռոջեր Ֆեդերերը 1 ժամ 44 րոպեում 6:4, 6:1, 7:5 հաշվով պարտության է մատնել ավստրալացի Նիկ Կիրյոսին: Ֆեդերերի հաջորդ մրցակիցը կլինի ավստրալացի Ջոն Միլմանը:


Տղամարդկանց մենախաղի եզրափակիչը տեղի կունենա սեպտեմբերի 9-ին:


Կանանց մենախաղում ռուսաստանցի Մարիա Շարապովան երրորդ շրջանում մրցել է լատվիացի Ելենա Օստապենկոյի հետ եւ հեշտ հաղթանակ է տարել 1 ժամ 22 րոպեում՝ 6:3, 6:2 հաշվով:


Քառորդ եզրափակիչ դուրս գալու համար Շարապովան կմրցի իսպանացի Կարլա Սուարես-Նավարայի հետ:


Կանանց մենախաղի եզրափակիչը տեղի կունենա սեպտեմբերի 8-ին:


 
