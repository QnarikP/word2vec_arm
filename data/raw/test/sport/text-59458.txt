
Լատվիայի մայրաքաղաք Ռիգայում այսօր կայացան կանանց շախմատի Եվրոպայի անհատական առաջնության 5-րդ տուրի պարտիաները:  Այս տուրը փոփոխական հաջողություններով անցավ մեր շախմատիստուհների համար: Էլինա Դաինելյանը սպիտակ խաղաքարերով պարտության մատնեց ադրբեջանուհի Գունայ Մամամզադային, իսկ Լիլիթ Գալոյանը սևերով առավելության հասավ Հունաստանը ներկայացնող Յուլիա Մակայի նկատմամբ:  Մեր մյուս երկու շախմատիստուհիներից Լիլիթ Մկրտչյանը սևերով ոչ-ոքի գրանցեց իսպանուհի Մոնիկա Ռուիզ Կալզետայի հետ, իսկ Հայաստանի գործող չեմպիոն Մարիա Գևորգյանը սպիտակ խաղաքարերով զիջեց Ռումինիան ներկայացնող Իրինա Բուլմագային:  Այս պահի դրությամբ Էլինա Դանիելյանը իր ակտիվում ունի 4 միավոր, իսկ Մարիա Գևորգյանը, Լիլիթ Մկրտչյանը և Լիլիթ Գալոյանը 2.5-ական միավոր:
