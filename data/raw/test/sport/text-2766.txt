
Չինաստանում կբացվի Angry Birds հանրահայտ խաղին նվիրված զվարճանքի գոտի: Խաղի մշակումը իրականացրած Rovio Entertainment ընկերության ներկայացուցչի խոսքերով՝ զբոսայգին այցելուներ կընդունի արդեն 2013 թ. փետրվարին, հայտնում է France-Presse լրատվական գործակալությունը:


Նման զբոսայգիներ գործում են Ֆինլանդիայում և Մեծ Բրիտանիայում, իսկ օրեր առաջ հայտնի է դարձել, որ գալիք տարի Ռուսաստանը նույնպես պատրաստվում է Angry Birds-ին նվիրված զվարճանքի գոտի կառուցել:


2009 թ. դեկտեմբերի 11-ին թողարկված Angry Birds-ը աշխարհի ամենահայտնի բջջային հավելվածներից է: Խաղի ներբեռնման ամենամեծ ցուցանիշը գրանցվել է ԱՄՆ-ում, Չինաստանն այս հարցում զբաղեցնում է 2-րդ տեղը (190 մլն բեռնում):
