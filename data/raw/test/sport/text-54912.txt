
«Ուիմբլդոնի» տղամարդկանց մրցաշարի եզրափակիչ խաղում բրիտանացի Էնդի Մարեյը առավելության հասավ կանադացի Միլոշ Ռաոնիչի նկատմամբ։ 2 ժամ, 45 րոպե տևած խաղում աշխարհի երկրորդ ռակետը հաղթեց 6:4, 7:6 (7:3), 7:6 (7:2) հաշվով։


Էնդի Մարեյի համար այս տիտղոսը 38-րդն է կարիերայում և 3-րդը՝ ընթացիկ մրցաշրջանում։ Մարեյը «Մեծ Սաղավարտի» մրցաշարերում 3 հաղթանակ է տոնել․ 2012 թվականին նա հաղթել է «US Open»-ում, 2013-ին՝ կրկին «Ուիմբլդոնում»։
