
Կանադայում շարունակվում է տափօղակով հոկեյի աշխարհի գավաթի խաղարկությունը:


Խմբային փուլի երկրորդ տուրում կայացել են առաջին հանդիպումները:


A խմբում Եվրոպայի հավաքականը օվերթայմում հաղթել է Չեխիայի ընտրանուն՝ 3:2 հաշվով:


Եվրոպայի հավաքականը 4 միավորով գլխավորում է խմբային աղյուսակը, Չեխիան 1 միավորով 3-րդն է: Տուրի մյուս խաղում ԱՄՆ-ն ուժերն է չափելու Կանադայի ընտրանու հետ:


Չեխիա – Եվրոպա ՝ 2:3, (2:2)


B խմբում Ռուսաստանի հավաքականը 4-3 հաշվով հաղթել է Հյուսիսային Ամերիկայի Մ23 տարեկանների հավաքականին: Հատկանշական է, որ ռուսները բոլոր գոլերը խփել են երկրորդ խաղափուլում:


Այս խաղից հետո Օլեգ Զնարոկի սաները խմբային աղյուսակում երկրորդ տեղում են: Նույնքան միավոր են վաստակել երրորդ հորիզոնականը զբաղեցնող հյուսիսամերիկացիները:


Ֆինլանդիայի եւ Շվեդիայի միջեւ հանդիպումը կկայանա այսօր երեկոյան:


Հյուսիսային Ամերիկա Մ23 – Ռուսաստան՝ 3:4



