
Ավանդական Ֆուդոկան-Շոտոկան կարատե-դո մարզաձեւի (WTFSKF) համաշխարհային ֆեդերացիայի գործադիր նախագահ Իլիա Յորգան Թուրքմենիայի նախագահ Ղուրբանղուլի Բերդիմուհամեդովին հանձնել է կարատեի սեւ գոտի 10-րդ դանի դիպլոմ, հաղորդում է Newsru.com-ը:Հանդիպման ընթացքում, որը հեռարձակվել է թուքմենական հեռուստատեսությամբ, ընդգծվել է, որ հեղինակավոր պարգեւը տրվել է ազգային եւ համաշխարհային սպորտի զարգացման գործում Բերդիմուհամեդովի անձնական մեծ ներդրման համար:«Պատմական էր 45 պետություն միավորող՝ Ասիայի Օլիմպիական խորհրդի որոշումը. 2017թ. Թուրքմենիայում անցկացնել փակ մարզադահլիճների եւ մարտարվեստների Ասիական խաղերը»,- նշել է Թուրքմենիայի նախագահը: «Հատկանշական է, որ Թուրքմենիան միջինասիական երկրներից առաջինը ստացավ նման խոշոր միջազգային միջոցառում անցկացնելու իրավունք, ինչը լայն արձագանք ստացավ աշխարհում եւ երկրի կյանքում խոշոր իրադարձություն դարձավ»,- նշել է Բերդիմուհամեդովը: 
