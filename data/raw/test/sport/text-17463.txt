
Կուբացի մարզիկ Օռլանդո Օրտեգան լքել է իր երկրի պատվիրակությունը Մոսկվայում ընթացող թեթեւ ատլետիկայի աշխարհի առաջնության ժամանակ եւ որոշել է չվերադառնալ հայրենիք, ըստ BBC_ի, հայտնել է Կուբայի թեթեւ ատլետիկայի ֆեդերացիան:


«Նման գործողություններն ընդհանուր ոչինչ չունեն այն սկզբունքների հետ, որոնք ոգեշնչում են մեզ, եւ նման մարզիկներին միշտ դատապարտելու են նրանք, ովքեր հավատարմությունը իրական ժողովրդական սպորտի համար անփոխարինելի բաղադրիչ են համարում», - ասվում է ֆեդերացիայի հաղորդագրության մեջ:


Առաջնության մրցումների ժամանակ 22-ամյա մարզիկը դուրս է մնացել պայքարից դեռեւս նախնական փուլի արդյունքներով: Թե որտեղ է նա այժմ գտնվում, հայտնի չէ:


 


 
