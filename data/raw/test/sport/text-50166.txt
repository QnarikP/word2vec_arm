
Հայաստանը ներկայացնող Հարություն Մերդինյանը բրոնզե մեդալ է նվաճել Շոտլանդիայի մայրաքաղաք Գլազգոյում ընթացող սպորտային մարմնամարզության աշխարհի առաջնությունում:


Նժույգի թափեր վարժությունումՄերդինյանը հավաքել է 15.500 միավոր՝ գրավելով երրորդ տեղը եւ նվաճելով 2016թ. Օլիմպիական խաղերի ուղեգիր: Ոսկե եւ արծաթե մեդալները բաժին են հասել Մեծ Բրիտանիայի ներկայացուցիչներին: Աշխարհի չեմպիոն դարձած Մաքս Վիթլոքը հավաքել է 16.133 միավոր, իսկ երկրորդ տեղը գրաված Լուիս Սմիթը՝ 16.033:


Հիշեցնենք, որ աշխարհի առաջնության տղամարդկանց պայքարին Հայաստանը ներկայացել է 3 մարմնամարզիկներով՝ Արթուր Դավթյան (բազմամարտ), Հարություն Մերդինյան (նժույգի թափեր) եւ Վահագն Դավթյան (օղակների վարժություն)։ Արթուր Դավթյանը Հարություն Մերդինյանի պես ավարտել է ելույթը, իսկ Վահագն Դավթյանը 7-րդ տեղը գրավեց օղակների վարժությունում:


Հայաստանի դրոշի ներքո հանդես եկող ամերիկահայ Հուռի Գեբեշյանը Արթուր Դավթյանի պես հաջող էր հանդես եկել եւ շատ մոտ է օլիմպիական ուղեգիր նվաճելուն:
