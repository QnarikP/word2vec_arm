
Նորվեգիայի Ստավանգեր քաղաքում այսօր կայացան «Norway Chess 2016» շախմատային սուպերմրցաշարի չորրորդ տուրի պարտիաները:


Շախմատի Հայաստանի հավաքականի առաջատար Լևոն Արոնյանն այս տուրում սև խաղաքարերով մրցեց հոլանդացի Անիշ Գիրիի հետ և ոչ-ոքի խաղաց, պարտիան ավարտվեց 49-րդ քայլին: Հիշեցնենք, որ նախորդ տուրերում ևս Արոնյանը ոչ-ոքի էր խաղացել:


Տուրի մյուս պարտիաներում ևս հաղթողներ չեղան.



Լի Չաո - Մագնուս Կարլսեն՝ 0.5:0.5
Մաքսիմ Վաշյե-Լագրավ - Վլադիմիր Կրամնիկ՝ 0.5:0.5
Անիշ Գիրի - Լևոն Արոնյան՝ 0.5:0.5
Նիլս Գրանդելիուս - Պենտալա Հարիկրիշնա՝ 0.5:0.5
Պավել էլյանով - Վեսելին Թոփալով՝ 0.5:0.5



Մագնուս Կարլսենը շարունակում է գլխավորել մրցաշարային աղյուսակը՝ ակտիվում ունենալով 3 միավոր, աշխարհի չեմպիոնին հաջորդում են Վաշյե-Լարգրավն ու Կրամնիկը, ովքեր ունեն 2.5-ական միավոր: Լի Չաոն, Թոփալովը, Գիրին, Արոնյանն ունեն 2-ական միավոր, Հարիկրիշնան ու Էլյանովը՝ 1.5, իսկ Գրանդելիուսը՝ 1:


Ապրիլի 23-ին մրցաշարում հանգստյան օր է, իսկ ապրիլի 24-ին կայանալիք հինգերորդ տուրում Լևոն Արոնյանը սպիտակներով մրցելու է Մաքսիմ Վաշյե-Լագրավի հետ, Մագնուս Կարլսենի մրցակիցը լինելու է Գիրին, Կրամնիկինը՝ Էլյանովը, Հարիկրիշնայինը՝ Լի Չաոն, իսկ Թոփալովը մրցելու է Գրանդելիուսի հետ:
