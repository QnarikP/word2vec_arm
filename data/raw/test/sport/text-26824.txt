
Մարտի 13-ին, Ռուսաստանի Խանտի-Մանսիյսկ քաղաքում մեկնարկել է շախմատի Հավակնորդների մրցաշարը, որին մասնակցում են Լևոն Արոնյանը (2830), Վլադիմիր Կրամնիկը (Ռուսաստան, 2787), Վեսելին Տոպալովը (Բուլղարիա, 2785), Վիշի Անանդը (Հնդկաստան, 2770), Սերգեյ Կարյակինը (Ռուսաստան, 2766), Պյոտր Սվիդլերը (Ռուսաստան, 2758), Շահրիյար Մամեդյարովը (Ադրբեջան, 2757) և Դմիտրի Անդրեյկինը (Ռուսաստան, 2709)։


Այսօր մեկնարկում է մրցաշարի երկրորդ շրջափուլը: 8-րդ տուրի շրջանակում հայաստանցի գրոսմայստեր Լևոն Արոնյանը սպիտակ խաղաքարերով կմրցի Վիշի ԱՆանդի հետ։ Այս խաղը ուշագրավ է նրանով, որ Անանդը և Արոնյանը մրցաշարի առաջատարներն են և մրցակիցների մեկի հաղթանակը ռեալ քայլ կլինի դեպի մրցաշարի հաղթանակը: Հիշեցնենք, որ առաջին տուրում Անանդը հաղթել էր Արոնյանին և այժմ հայաստանցի շախմատիստը ձգտելու է ռեվանշի հասնել, սպիտակ խաղաքրերն էլ որոշակի առավելություն են Արոնյանի համար:


7 տուրերից հետո, ԱՆանդն ու Արոնյանը ունեն 4.5-ական միավոր և կիսում են 1-2 տեղերը, սակայն Արոնյանը զիջում է հնդիկ գրոսմայստերին լրացուցիչ ցուցանիշներով: Կրամնիկը 4 միավորով երրորդն է, Սվիդլերը` 3,5 միավորով 4-րդը:


Մյուս խաղատախտակների վրա կհանդիպեն. Կրամնիկ – Անդրեյկին, Սվիդլեր – Կարյակին, Տոպալով – Մամեդյարով:


Խաղերը կմեկնարկեն Երևանի ժամանակով 13:00-ին:



