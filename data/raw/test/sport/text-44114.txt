
Հայաստանի, Ռուսաստանի, Ուկրաինայի, Չինաստանի, Ամերիկայի Միացյալ Նահանգների, Հնդկաստանի, Հունգարիայի, Իսրայելի, Կուբայի և Եգիպտոսի հավաքականների մասնակցությամբ Ծաղկաձորում շարունակվում է շախմատի աշխարհի թիմային առաջնությունը:


Մեկօրյա դադարից հետո աշխարհի ուժեղագույն շախմատիստները վերսկսել են պայքարը: Վեցերորդ տուրում Հայաստանի հավաքականի մրցակիցը Հունգարիայի ընտրանին էր: Լևոն Արոնյանն առավելության հասավ Վիկտոր Էրդոսի նկատմամբ, Գաբրիել Սարգսյանը և Վլադիմիր Հակոբյանը ոչ-ոքի խաղացին, իսկ Հրանտ Մելքումյանը պարտվեց Զաբա Բալոգին:


Աշխարհի թիմային առաջնություն, 6-րդ տուր


Հայաստան - Հունգարիա` 2:2



Արոնյան : Էրդոս` 1 - 0
Սարգսյան : Ալմաշի` 0.5 - 0.5
Հակոբյան : Ռապպորտ` 0.5 - 0.5
Մելքումյան : Բալոգ` 0 - 1



Այս տուրում հաղթանակներ են տոնել Ռուսաստանի, ԱՄՆ-ի, Չինաստանի և Ուկրաինայի հավաքականները.



Հնդկաստան - Ռուսաստան` 1.5:2.5
Եգիպտոս - ԱՄՆ` 1:3
Իսրայել - Չինաստան` 1.5:2.5
Ուկրաինա - Կուբա` 2.5:1.5



Այժմ Հայաստանի հավաքականն ունի 5 միավոր և զբաղեցնում է մրցաշարային աղյուսակի 7-րդ հորիզոնականը: Հաջորդ տուրում մեր ընտրանին մրցելու է Ռուսաստանի հետ:


Մրցաշարային աղյուսակը 6-րդ տուրից հետո


1. Ուկրաինա 10 / 15,5 2. Չինաստան 10 / 15 3. Իսրայել 7 / 13,5 4. Կուբա 7  / 13 5. Ռուսաստան 6 / 13 6. Հնդկաստան 5 / 11 7. Հայաստան 5 / 10,5 8. Հունգարիա 5 / 10,5 9. ԱՄՆ 4  / 11,5 10. Եգիպտոս 1 / 6,5
