
Մադրիդի «Ռեալ»-ի նախկին գլխավոր մարզիչ Խուլեն Լոպետեգին շուտով կարող է վերադառնալ մարզչական աշխատանքի: Այս մասին տեղեկացնում է AS-ը:


Աղբյուրի փոխանցմամբ, իսպանացի մասնագետի ծառայություններով հետաքրքրված է ԱՄՆ-ի ֆուտբոլի ֆեդերացիան: Ֆեդերացիայի ղեկավարությունն այն կարծիքին է, որ 52-ամյա մասնագետը կարող է մեծ օգուտ տալ ազգային հավաքականին:


Նշենք, որ ներկա պահին ամերիկյան ընտրանու գլխավոր մարզիչը Դեյվ Սարաչանն է, ում գլխավորությամբ թիմը վերջին 2 խաղում միայն պարտվել է:
