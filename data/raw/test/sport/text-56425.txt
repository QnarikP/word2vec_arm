
Նյու-Յորքում կայացել է շախմատի աշխարհի չեմպիոնի մրցախաղի երկրորդ պարտիան։ Գործող չեմպիոն Մագնուս Կարլսենը և հավակնորդ Սերգեյ Կարյակինն այս անգամ ևս հաղթողին չեն որոշել՝ պարտիան ավարտելով 33-րդ քայլին։


Աշխարհի չեմպիոնի մրցախաղ, երկրորդ պարտիա


Մագնուս Կարլսեն (Նրովեգիա) – Սերգեյ Կարյակին (Ռուսաստան)՝ 0,5:0,5Ընդհանուր հաշիվը՝ 1-1


Հիշեցնենք, որ չեմպիոնն ու հավակնորդն անցկացնելու են 12 պարտիա: Մրցախաղում կիրառվելու է հետևյալ ժամակարգը` 120 րոպե կտրվի առաջին 40 քայլի համար, այնուհետև 60 րոպե 20 քայլի համար, որից հետո 15 րոպե՝ մինչև պարտիայի ավարտը, յուրաքանչյուր քայլին 30 վարկյան հավելումով՝ սկսած 61-րդ քայլից: Եթե կողմերից մեկը մինչև 12-րդ պարտիան վաստակի 6.5 միավոր, ապա մրցախաղը կավարտվի ժամանակից շուտ նրա հաղթանակով։ Եթե 12 խաղից հետո մրցախաղն ավարտվի հավասար հաշվով, մրցակիցները կանցկացնեն 4 արագ պարտիաներ։
