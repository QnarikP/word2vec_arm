
Աշխարհի երկրորդ ռակետ, «Մեծ սաղավարտի» մրցումների 19-ակիա հաղթող Ռոջեր Ֆեդերերը «Forbes»-ի վարկածով հայտնվել է պատմության ամենաբարձր վարձատրվող մարզիկների ցանկի 15-րդ տեղում:


Պարբերականը 36-ամյա մարզիկի եկամուտը 675 մլն դոլար է գնահատել:


Թոփ-25-ը եզրափակել է «Grand Slam» մրցաշարերի 8-ակի հաղթող, ամերիկահայ Անդրե Աղասին, որը 470 մլն դոլար է վաստակել:


Աղյուսակի առաջին տեղում հայտնվել է ամերիկացի լեգենդար բասկետբոլիստ Մայքլ Ջորդանը` 1,85 մլրդ դոլար եկամուտով: Կազմակերպիչները հաշվի են առել աշխատավարձը, պարգևավճարները և հովանավորչական ու գովազդային համաձայնություններից ստացված եկամուտը:
