
Հայ պրոֆեսիոնալ բռնքամարտիկ Արթուր Աբրահամը գերմանական Էրֆուրտ քաղաքում առավելության հասավ 30-ամյա Ռոբին Կրասնիքիի նկատմամբ (118-110, 115-114 և 117-111):


Արթուրը 12 ռաունդն էլ անցկացրեց բացարձակ առավելությամբ  և թույլ չտվեց ալբանացի մարզիկին կտրուկ գործողությունների դիմել:


Այս հաղթանակի շնորհիվ Աբրահամը իրավունք է ստանում ռևանշ մենամարտ անցկացնել մեքսիկացի Խիլբերդո Ռամիրեսի հետ, որին զիջել էր WBO գերմիջին քաշային կարգի տիտղոսը 2016 թվականի ապրիլին:


Գիլբերդո Ռամիրեսը 25 տարեկան է և իր 34 մենամարտերում դեռևս ոչ մի պարտություն չի կրել:


Հիշեցնենք՝ 2016-ի նոյեմբերին Արթուրը արմունկի վնասվածք էր ստացել, այդ պատճառով Մոնտե Կառլոյում նշանակված Արթուր Աբրահամ և Մարտին Մարեյ մենամարտը չէր կայացել: Փետրվար ամսին Արթուրը արդեն վերսկսել էր մարզումները:



