
Դեռևս պարտություն չկրած 40-ամյա ամերիկացի պրոֆեսիոնալ բռնցքամարտիկ Ֆլոյդ Մեյվեզերը Լաս Վեգասում տեղի ունեցած մենամարտում 10-րդ ռաունդում տեխնիկական նոկաուտով հաղթանակ տարավ խառը մենամարտերի UFC չեմպիոն, 29-ամյա իռլանդացի Քոնոր Մաքգրեգորի հանդեպ, ով առաջին անգամ էր պրոֆեսիոնալ բռնցքամարտի ռինգում:


Լեգենդար Մեյվեզերի և MMA մարտիկ, իռլանդացի Մաքգրեգորի մենամարտը բռնցքամարտի առաջին միջին քաշային կարգում էր՝ 69.85 կգ:


Մեյվեզերը 50-րդ հաղթանակը տարավ եւ գերազանցեց Ռոկի Մարչիանոյի ռեկորդը՝ 49 հաղթանակ:


Մեյվեզերը 10-րդ ռաունդում տեխնիկական նոկաուտով հաղթեց՝ ունենալով բացահայտ առավելություն: Հատկապես վերջին ռաունդներում Ֆլոյդը բացարձակ հաղթում էր իռլանդացուն:


Մեյվեզերը կստանա 100 միլիոն դոլար, 29-ամյա ՄաքԳրեգորը 30 միլիոն: Այս հոնորարների մեջ ներառված չեն բոնուսներն ու տոմսերի եւ վճարովի հեռուստաեթերի եկամուտից նրանց հասնող տոկոսները: Մեյվեզերի վերջնական եկամուտը կարող է հասնել 400 միլիոն դոլարի, ՄաքԳրեգորինը՝ 127 միլիոնի:












