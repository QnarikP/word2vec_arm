
Վեյկ Ան Զեեի շախմատային սուպերմրցաշարի 4-րդ տուրը բավական արդյունավետ ստացվեց: 7 պարտիաներից միայն երկուսում խաղաղն դաշն կնքվեց:


Արոնյանը, ինչպես արդեն տեղեկացրել ենք, աշխարհի չեմպիոն Վիշի Անանդի հզոր տակտիկական մտահղացման զոհ դարձավ: «Կարծում եմ՝ ինձ համար թեորետիկ թակարդ էր, քանի որ նրա b5 քայլը շատ ուժեղ էր։ Հավանաբար, Անանդը դա նախապես էր մտածել, ինչ-որ մեկ այլ մրցակցի  համար։ Ես իրականում մոռացել էի 5-րդ տարբերակի մասին։ Ցանկացած այլ քայլ ինձ համար ավելի վատ կլիներ»,- ասել է Արոնյանը:


«Սա շատ լավ արդյունք էր։ Ինչ-որ տեղ սա նախապես պատրաստված պարտիա էր, եւ ես ուրախ եմ, որ հենց այդպես սկսեցի այն»,- Անանդի խոսքն է մեջբերում Sport.News.am-ը:


Կառլսենը, ինչպես միշտ, հաղթեց` չունենալով, կարծես թե, հաղթանակի եւ ոչ մի հնարավորություն: Մրցաշարը առայժմ բավական հետաքրքիր եւ ինտրիգային ընթացք ունի:


4-րդ տուրում գրանցվեցին հետեւյալ հաշիվները. Լեւոն Արոնյան - Վիշվանաթան Անանդ` 0:1, Լյուկ վան Վելի - Էրվին Լամի` 1:0, Հաո Վան  - Հոու Յիֆան` 1:0, Հիկարու Նակամուրա - Սերգեյ Կարյակին` 0.5:0.5, Մագնուս Կարլսեն - Պենտալա Հարիկրիշնա` 1:0, Անիշ Գիրի - Պետեր Լեկո` 0.5:0.5, Ֆաբիանո Կարուանա - Իվան Սոկոլով` 1:0:


Մրցաշարային աղյուսակը 4 տուրից հետո 1. Վիշվանաթան Անանդ` 3    2. Մագնուս Կարլսեն` 3       3. Սերգեյ Կարյակին` 3       4. Հիկարու Նակամուրա` 2       5. Ֆաբիանո Կարուանա` 2       6. Պետեր Լեկո` 2            7. Պենտալա Հարիկրիշնա` 2   8. Հաո Վան` 2              9. Լյուկ վան Վելի` 2        10. Լեւոն Արոնյան` 1.5        11. Անիշ Գիրի` 1.5           12. Էրվին Լ`Ամի` 1.5  13. Իվան Սոկոլով` 1.5         14. Հոու Յիֆան` 1           


Այսօր մրցաշարում հանգստյան օր է:
