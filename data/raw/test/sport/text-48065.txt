
Ռուս թենիսիստուհի Մարիա Շարապովան, Forbes-­ի տվյալներով, 11-­րդ անգամ անընդմեջ գլխավորել Է աշխարհի ամենաբարձր վարձատրվող մարզուհիների վարկանիշը: 


2014 թվականի հունիսից մինչեւ 2015 թվականի հունիսն ընկած ժամանակաշրջանում Շարապովան վաստակել Է 29,7 մլն դոլար: Այս գումարի մեծ մասը նրան բաժին Է հասել համաշխարհային ճանաչում ունեցող ընկերությունների հետ համագործակցությունից, ինչպես նաեւ սեփական բրենդի ներքո կոնֆետների վաճառքից, որը տարվա ընթացքում ավելացել Է կրկնակի: 


Վարկանիշի երկրորդ տեղը 24,6 մլն դոլարով զբաղեցրել Է ամերիկացի թենիսիստուհի Սելենա Ուիլյամսը: Երրորդ տեղում թենիսի եւս մեկ ներկայացուցիչ Է՝ դանիացի Կարոլինա Վոզնյացկին՝ 14,6 մլն դոլարով: 


Վարկանիշի հաջորդ տեղերում են՝ ամերիկացի ավտոարշավորդ Դանիկա Պատրիկը (13,9 մլն դոլար), սերբ թենիսիստուհի Անա Իվանովիչը (8,3 մլն), չեխ թենիսիստուհի Պետրա Կրիտովան (7,7 մլն), ռումինացի թենիսիստուհի Սիմոնա Հալելը (6,8 մլն), ամերիկացի մարզիկ Ռոնդա Ռոուզին (6,5 մլն), ամերիկացի գոլֆիստ Սթեյսի Լյուիսը (6,4 մլն), լեհ թենիսիստուհի Ագնեշկա Ռադվանսկայան (6 մլն), հաղորդել Է ՌԻԱ Նովոստին:
