
Հունիսի 5-17-ը, Նորվեգիայի Ստավանգեր քաղաքում տեղի է ունենում «Norway Chess» գերհզոր շախմատային մրցաշարը: Մրցմանը մասնակցում է 10 շախմատիստ՝ Լևոն Արոնյանը, աշխարհի չեմպիոն Մագնուս Կարլսենը, Ուեսլի Սոն, Ֆաբիանու Կարուանան, Հիկարու Նակամուրան, Վլադիմիր Կրամնիկը, Սերգեյ Կարյակինը, Մաքսիմ Վաշիե-Լագրավը, Վիշվանաթան Անանդը և Անիշ Գիրինսթ:


Երեկ Ստավանգերում տեղի ունեցավ կայծակնային շախմատի մրցաշարը, որի հաղթողն իրավունք ստացավ ընտրելու մրցաշարում իր մեկնարկային համարը: Այնուհետև այդ իրավունքն անցավ  2-րդ հորիզոնականը զբաղեցրած շախմատիստին և այդպես շարունակ:


Ահռելի առավելությամբ առաջին տեղը գրավեց աշխարհի չեմպիոն Մագնուս Կարլսենը: Հայաստանի լավագույն շախմատիստ Լևոն արոնյանը զբաղեցրեց 3-րդ տեղը:


10 շախմատիստից բաղկացած շրջանային մրցաշարում մեկնարկային համարը կարևոր է նրանով, որ 1-5-րդ համարների տակ հանդես եկող շախմատիստները 5 պարտիա կխաղան սպիտակ խաղաքարերով և 4 պարտիա՝ սևերով:  Կայծակնային մրցաշարի արդյունքներ.  1.Կարլսեն Մագնուս – 7½/9 2. Նակամուրա Հիկարու – 5½/9 3. Արոնյան Լևոն – 5½/9 4. Վաշիե-Լագրավ Մաքսիմ – 5/9 5. Կրամնիկ Վլադիմիր – 4½/9 6. Կարյակին Սերգեյ – 4½/9 7. Անանդ Վիշվանաթան – 4/9 8. Սո Ուեսլի – 4/9 9. Կարուանա Ֆաբիանո – 3/9 10. Գիրի Անիշ– 1½/9  Այնուհետև մասնակիցները ընտրեցին դասական շախմատի մեկնարկային համարները:
