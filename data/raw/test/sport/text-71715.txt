
Սերբ թենիսիստ Նովակ Ջոկովիչը դուրս է եկել Փարիզի «Մասթերս» շարքի մրցաշարի եզրափակիչ։


Կիսաեզրափակչում Ջոկովիչը երեք սեթում առավելության է հասել շվեյցարացի Ռոջեր Ֆեդերերի նկատմամբ։ 3 ժամ 3 րոպե տևած հանդիպումն ավարտվել է 7-6 (8-6), 5-7, 7-6 (7-3) հաշվով: Այդ ընթացքում Ջոկովիչը կրկնակի սխալներ թույլ չի տվել և չի իրացրել 12 հնարավոր բրեյք-փոյնթ։ Ֆեդերերի ակտիվում գրանցվել է 17 էյս, 2 սխալ՝ մատուցման ժամանակ և 1 բրեյք՝ 2 հնարավորից։


Պաշտոնական խաղերում Նովակ Ջոկովիչը 25-րդ հաղթանակը տոնեց Ռոջեր Ֆեդերերի նկատմամբ։ Այժմ անձնական դիմակայության հաշիվը 25-22 է՝ հօգուտ սերբ թենիսիստի։


Հավելենք, որ եզրափակիչ խաղում Ջոկովիչը մրցելու է Ռուսաստանը ներկայացնող թենիսիստ Կարեն Խաչանովի հետ։ Հայկական արմատներով թենիսիստի համար դա լինելու է կարիերայում առաջին «Մասթերս» շարքի եզրափակիչը։



