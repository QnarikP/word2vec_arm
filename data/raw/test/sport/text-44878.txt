
ՀՀ սպորտի և երիտասարդության հարցերի նախարար Գաբրիել Ղազարյանն մայիսի 13-­ին ընդունել է Ազգային ավանդական կարատեի ասոցիացիայի նախագահ, Հայաստանում աշխարհի շոտոկան կարատեի միության (WSKU) ներկայացուցիչ Վյաչեսլավ Հարությունյանին:


Այս մասին տեղեկացնում է նախարարության մամուլի ծառայությունը:


Հարությունյանը տեղեկացրել է շոտոկան կարատեի օրերս Թբիլիսիում կայացած առաջնության ժամանակ տեղի ունեցած միջադեպի՝ Վրաստանի հավաքականի անդամ ջավախահայ մարզիկի և ադրբեջանցի մարզիկի միջև ծեծկռտուքի մանրամասների մասին:


Նա նախարարին է ներկայացրել միջադեպի առիթով հրավիրված WSKU­ի հատուկ նիստի ժամանակ ընդունված պաշտոնական որոշումը, որում մասնավորապես նշված է Վրաստանի և Ադրբեջանի հավաքականների մարզիչների որակազրկման մասին:


Փաստաթղթում հատուկ շեշտվել է նաև, որ սոցցանցերում տարածված՝ ազգամիջյան ընդհարման մասին տեղեկատվությունը չի համապատասխանում իրականությանը, և այն սոսկ միջանձնային է եղել:


Նախարարն իր գոհունակությունն է հայտնել, որ WSKU­ի պահանջով Վրաստանի և Ադրբեջանի կարատեի ֆեդերացիաների կողմիցներկայացված պաշտոնական գրություններում երկու երկրներն էլ իրենց համաձայնությունն են հայտնել մարզիչների որակազրկման վերաբերյալ և պատրաստակամություն հայտնել մշտապես պահպանելու արդար մրցակցության և սպորտային համերաշխության կանոնները:


«Ես ցանկանում եմ մեկ անգամ ևս կոչ անել մեր լրատվամիջոցներին հիմք ընդունել միմիայն ստուգված տեղեկատվությունը և օգտվել պաշտոնական լրահոսից»,­ ասել է Գ. Ղազարյանը:
