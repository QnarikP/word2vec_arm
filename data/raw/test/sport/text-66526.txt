
Շվեյցարացի թենիսիստ Ռոջեր Ֆեդերերը դուրս է եկել Ռոտերդամի մրցաշարի կիսաեզրափակիչ և վերադարձրել առաջին ռակետի կոչումը: Նա կգլխավորի վարկանիշային աղյուսակը փետրվարի 19-ին: 


36-ամյա շվեյցարացին հաղթել է հոլանդացի թենիսիստ Ռոբին Հասեին 4:6, 6:1, 6:1 հաշվով: Հանդիպումը տևել է 1 ժամ 19 րոպե: 


Նշենք, որ Ֆեդերերը դարձավ ամենատարեց թենիսիստը (36 տարեկան), ով կգլխավորի համաշխարհային վարկանիշը:


Նա գերազանցել է ամերիկահայ թենիսիստ Անդրե Աղասու ցուցանիշը, ով առաջին ռակետ է եղել 33 տարեկան և 133 օրականում
