
Մոսկվայում մեկնարկած շախմատի աշխարհի չեմպիոնի Հավակնորդների մրցաշարի երկրորդ տուրում Լևոն Արոնյանը մրցեց աշխարհի նախկին չեմպիոն Վիշվանաթան Անանդի հետ:


Հայաստանի ուժեղագույն գրոսմայստերն ու Անանդը ոչ-ոքի խաղացին՝ պարտիան ավարտելով 31-րդ քայլին: Հիշեցնենք, որ առաջին տուրում Արոնյանը ոչ-ոքի էր խաղացել Անիշ Գիրիի հետ, իսկ Անանդը հաղթել էր Թոփալովին:


Տուրի շրջանակում ավարտվել է նաև Պյոտր Սվիդլեր (Ռուսաստան) - Վեսելին Թոփալով (Բուլղարիա) պարտիան, շախմատիստները ոչ-ոքի են խաղացել: Տուրի մյուս պարտիաների ավարտից հետո կներկայացնենք դրանց արդյունքները և մրցաշարային աղյուսակի դասավորությունը: 


Հավակնորդների մրցաշար, երկրորդ տուր



Լևոն Արոնյան (Հայաստան) - Վիշվանաթան Անանդ (Հնդկաստան)՝ 0.5:0.5
Ֆաբիանո Կարուանա (ԱՄՆ) - Անիշ Գիրի (Հոլանդիա)
Սերգեյ Կարյակին (Ռուսաստան) - Հիկարու Նակամուրա (ԱՄՆ)
Պյոտր Սվիդլեր (Ռուսաստան) - Վեսելին Թոփալով (Բուլղարիա)՝ 0.5:0.5

