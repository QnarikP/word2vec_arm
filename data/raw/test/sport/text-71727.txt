
«Բարսելոնայի» լեգենդար ֆուտբոլիստ Չավին խոսել է իր դավանած խաղաոճի մասին և այն համեմատել «Ատլետիկոյի» գլխավոր մարզիչ Դիեգո Սիմեոնեի ոճի հետ, ինչպես նաև նորամուծություն առաջարկել ֆուտբոլի համար։


«Յուրաքանչյուր մարզիչ փորձում է իր փիլիսոփայությունը փոխանցել իր ֆուտբոլիստներին։ Դիեգո Սիմեոնեն կարծում է, որ գնդակի վերահսկողությունը չի կարող կարևոր դեր խաղալ հանդիպման ժամանակ։


Ես հակառակ կարծիքին եմ։ Երբ իմ թիմը վերահսկում է գնդակը, ես ինձ ավելի հանգիստ եմ զգում։ Իրական մարզիկը երևում է այն ժամանակ, երբ հանդիպումն ընթանում է չպլանավորած սցենարով։


Ֆուտբոլում հիմա բարդ է ինչ-որ բան բարելավել։ Շատ դժվար է խաղալ առանց ազատ տարածությունների կամ հաղթահարել բազմաշերտ պաշտպանությունները։ Հատկապես, եթե դրա հեղինակը Սիմեոնեն է։


Կարծում եմ ապագայում պետք է նվազեցնել ֆուտբոլիստների թիվը խաղադաշտում և խաղալ 10-ն ընդդեմ 10-ի։ Դա համարձակ առաջարկ է, սակայն կօգնի հետաքրքրացնել խաղը»,- ասել է Չավին Marca-ի հետ հարցազրույցի ժամանակ։
