
Բեռլինում շարունակում է ընթանալ շախմատի աշխարհի չեմպիոնի կոչման հավակնորդների մրցաշարը, որին մասնակցում է 8 շախմատիստ, այդ թվում՝ Լևոն Արոնյանը:


10-րդ տուրում հայազգի գրոսմայստերը սև խաղաքարերով մրցում էր Ռուսաստանը ներկայացնող Վլադիմիր Կրամնիկի հետ: Պարտիայի 37-րդ քայլում մեր շախմատիստն ընդունեց իր պարտությունը:


Այսպիսով, այս պահի դրությամբ Արոնյանը վաստակած 3.5 միավորով շարունակում է մնալ վերջին 8-րդ հորիզոնականում:
