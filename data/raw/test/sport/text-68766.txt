
Բելգիայի Լյովեն քաղաքում շարունակում է ընթանալ Grand Chess Tour շախմատային մրցաշարը, որին մասնակցում է նաև հայազգի Լևոն Արոնյանը:


Հիշեցնենք, որ յուրաքնչյուր խաղային օր շախմատիստներն անցկացնում են երեքական պարտիա: Արագ շախմատի այս մրցաշարում հաղթանակի համար տրվում է երկու միավոր, իսկ ոչ-ոքիի դեպքում՝ մեկ միավոր:


Այսօր կայացած 7-9-րդ տուրերում մեր գրոսմայստերը վաստակեց 3 միավոր: Նախ պարտություն կրեց Սերգեյ Կարյակինից, իսկ հաջորդ պարտիայում առավելության հասավ Ֆաբիանո Կարուանայի նկատմամբ: 9-րդ տուրում էլ միավորը կիսեց Մաքսիմ Վաշիե-Լագրավի հետ:


Այսպիսով, արագ շախմատի մրցաշարում Արոնյանն իր հաշվին ունեցած 11 միավորով կիսեց 2-3-րդ տեղերը: Հաղթող ճանաչվեց Ուեսլի Սոն, ով վաստակեց 14 միավոր:


Նշենք, որ վաղը գրոսմայստերներն իրենց ուժերը կփորձեն նաև կայծակնային շախմատում, որը նույնպես բաղկացած է 9 տուրից:
