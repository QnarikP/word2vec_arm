
«Չելսի»-ի նախկին գլխավոր մարզիչ Անտոնիո Կոնտեն հրաժարվել է հանդիպել լոնդոնյան ակումբի ներկայացուցիչներին: Այս մասին տեղեկացնում է Sky Sports-ը:


Աղբյուրի փոխանցմամբ, «ազնվականներ»-ը ցանկացել են հանդիպում ունենալ իտալացի մասնագետի հետ և առանց փաստաբանների ներկայության քննարկել փոխհատուցման պայմանները, սակայն Կոնտեն մերժել է այդ առաջարկը:


Հիշեցնենք, որ 49-ամյա մասնագետը լոնդոնցիներից 23 միլիոն եվրո փոխհատուցում է պահանջում և այն ստանալու համար արդեն դիմել է Լոզանի մարզական վճռաբեկ դատարան:
