
Ամերիկացի թենիսիստուհի Սերենա Ուիլյամսը դուրս է եկել Ուիմբլդոնի երկրորդ շրջան:


Մրցաշարի առաջին շրջանի խաղում 25-րդ ռակետը երկու սեթում հաղթել է հոլանդուհի Արանչա Ռուսին 7:5, 6:3 հաշիվներով:


Հանդիպումը 1 ժամ 27 րոպե է տևել: Ուիլյամսը թույլ է տվել 1 կրկնակի սխալ և 9 բրեյք-փոինթներից հաջող է իրացրել 4-ը:


Ռուսի ակտիվում 1 էյս կա և 2 բրեյք:


Ուիմբլդոնի երկրորդ շրջանում Ուիլյամսը կխաղա Թերեզա Շմիտկովա (Չեխիա)- Վիկտորիա Տոմովա (Բուլղարիա) զույգի հաղթողի հետ:


Նշենք` Լոնդոնում ընթացող մրցաշարի առաջին շրջանում հաղթանակներ են տարել նաև Վինուս Վիլյամսը, Կարոլինա Վոզնյացկին, Վիկտորիա Ազարենկոն, իսկ Ուկրաինայի ներկայացուցիչ Էլինա Սվիտոլինան պարտվել է և դուրս մնացել հետագա պայքարից:
