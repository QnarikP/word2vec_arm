
ԱՄՆ-ի Սենտ Լյուիս քաղաքում շարունակվում է Grand Chess Tour-ի 4-րդ մրցափուլը: Արդեն կայացել են արագ շախմատի առաջին 4 տուրերի պարտիաները: 


Քիչ առաջ ավարտված 4-րդ տուրում հայկական շախմատի առաջատար Լևոն Արոնյանը սպիտակ խաղաքարերով ուժերն էր չափում աշխարհի 13-րդ չեմպիոն, Ռուսաստանը ներկայացնող հայ շախմատիստ Գարի Կասպարովի հետ: Պարտիայի 42-րդ քայլին կողմերը խաղաղ դաշտ են կնքել:


Կայացած 4 տուրերից հետո Լևոն Արոնյանը 5 միավորով ընթանում է առաջատարների թվում: Նույնքան միավոր են վաստակել նաև Ֆաբիանո Կարուանան, Յան Նեպոմնյաշչին և Լենիեր Դոմինգեսը, սակայն լրացուցիչ ցուցանիշներով առաջին հորիզոնականում հենց Արոնյանն է: Կասպարովը 4 միավորով բաժանում է 5-7-րդ հորիզոնականները:
