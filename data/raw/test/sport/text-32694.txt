
«Ալաշկերտի» 17-ամյա ֆուտբոլիստ, Հայաստանի պատանեկան հավաքականի թեկնածու Վլադիմիր Բաբայանն այսօր մեկնել է Բազել՝ այդ քաղաքի համանուն թիմում փորձաշրջան անցնելու, հաղորդում է հայկական ակումբի պաշտոնական կայքը։


Համաձայն նախապես մշակված գրաֆիկի՝ փորձաշրջանը կտևի մեկ ամիս, և անհրաժեշտության դեպքում Վլադիմիրը մարզումները կշարունակի Շվեյցարիայի ևս երկու այլ ակումբներում՝ «Լոզանում» և «Ցյուրիխում»։


Հիշեցնենք, որ մեկ տարի առաջ Բաբայանը, ով «Բանանցի» սան է հանդիսանում, փորձաշրջան էր անցել խորվաթական «Հայդուկում»:
