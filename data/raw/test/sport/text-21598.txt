
Անթալիայում այսօր մեկնարկող շախմատի աշխարհի թիմային առաջնության I տուրում գործող չեմպիոն Հայաստանի տղամարդկանց հավաքականը մրցելու է Ռուսաստանի թիմի հետ:


«Մեդիամաքսը» գրում է, որ Արշակ Պետրոսյանի գլխավորությամբ հանդես են գալու Լեւոն Արոնյանը, Սերգեյ Մովսիսյանը, Վլադիմիր Հակոբյանը, Գաբրիել Սարգսյանը եւ Տիգրան Պետրոսյանը:


Ռուսաստանի հավաքականը մարզում է Յուրի Դոխոյանը, նա առաջնությունում հայտավորել է Վլադիմիր Կրամնիկին, Ալեքսանդր Գրիշչուկին, Սերգեյ Կարյակինին, Յան Նեպոմնյաչնիին ու Նիկիտա Վիտյուգովին:


Առաջին տուրի մյուս հանդիպումներում մրցելու են հետեւյալ զույգերը՝ Գերմանիա-Եգիպտոս, Թուրքիա-Ադրբեջան, Հոլանդիա-Չինաստան, Ուկրաինա-ԱՄՆ:


Հաղթանակի համար թիմերը վաստակելու են 2 միավոր, իսկ ոչ ոքիի՝ 1:


Առաջնությունն ընթանալու է մինչեւ դեկտեմբերի 5-ը:
