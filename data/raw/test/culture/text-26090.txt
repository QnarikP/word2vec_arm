
Ֆրանկոֆոնիայի երկամսյակի մեկնարկի կապակցությամբ Հայաստանում գտնվող հանրահայտ ֆրանսիացի երգչուհի Պատրիսիա Կաասը և նրա երաժշտական անձնակազմը մարտի 10-ին այցելեցին Երևանի կոնյակի գործարան:


Ըստ նախատեսված ծրագրի` հյուրերը այցելեցին Երևանի կոնյակի գործարանի հնացման մառան, որտեղ ծանոթացան հայկական ԱՐԱՐԱՏ կոնյակի պատմությանը և արտադրական պրոցեսին: Մասնավորապես, տիկին Կաասը դիտեց հայկական կոնյակագործությունը ներկայացնող լայնամասշտաբ անիմացիոն տեսանյութը:  


Պատվիրակությունը կանգ առավ նաև «Խաղաղության տակառի» մոտ, որը հիմնադրվել է 2001 թվականին՝ ի պատիվ ԵԱՀԿ Մինսկի Խմբի համանախագահների այցի: Տակառում հնացվում է զինադադարի տարին խորհրդանշող 1994թ. կոնյակի սպիրտ: Ի դեպ, այն կոչվում է «խաղաղության», քանի որ կբացվի այն ժամանակ, երբ կկարգավորվի ղարաբաղյան հակամարտությունը:


Երևանի կոնյակի գործարանի գործադիր տնօրեն Արտակ Բարսեղյանը տիկին Կաասին նվիրեց սահմանափակ խմբաքանակով թողարկած ԱՐԱՐԱՏ ԱՐՄԵՆԻԱ կոնյակը:  


Հավելենք, որ ԱՐԱՐԱՏ կոնյակների Պատրիսիա Կաասի՝ նախօրեին կայացած համերգի գլխավոր հովանավորն են:
