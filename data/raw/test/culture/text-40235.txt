
Հայաստանը հանդես կգա «Եվրատեսիլ-2015»-ի առաջին կիսաեզրափակիչում: Այդ մասին հաղորդում է երգի մրցույթի պաշտոնական կայքը:


Վիճակահանության համաձայն, «Եվրատեսիլ-2015»-ի առաջին կիսաեզրափակիչում, որը կանցկացվի մայիսի 19-ին Վիեննայում, բացի Հայաստանից ելույթ կունենան Հունաստանի, Մակեդոնիայի, Էստոնիայի, Նիդեռլանդների, Մոլդովայի, Ֆինլանդիայի, Բելգիայի ներկայացուցիչները, իսկ երկրորդ հատվածում՝ Սերբիայի, Դանիայի, Բելառուսի, Ռումինիայի, Ռուսաստանի, Ալբանիայի, Վրաստանի, Հունգարիայի մասնակիցները:


Երկրորդ կիսաեզրափակիչում, որը կկայանա մայիսի 21-ին, ելույթ կունենան Նորվեգիայի, Իռլանդիայի, Չեխիայի, Լիտվայի, Սան-Մարինոյի, Մալթայի, Պորտուգալիայի, Մոնտենեգրոյի, իսկ երկրորդ հատվածում՝ Շվեյցարիայի, Ադրբեջանի, Սլովենիայի, Լատվիայի, Լեհաստանի, Իսլանդիայի, Իսրայելի, Կիպրոսի, Շվեդիայի մասնակիցները:


Եվրատեսիլ-2015 մրցույթին կմասնակցի, ընդհանուր առմամբ, 39 երկիր:


Հայաստանի մասնակցի անունը կհրապարակվի փետրվարին: Հիշեցնենք, որ «Եվրատեսիլ-2014»-ում «Not alone» երգով Հայաստանը ներկայացրած  Արամ МР3-ը զբաղեցրել էր 4-րդ տեղը: Իսկ հաղթող էր ճանաչվել Կոնչիտա Վուրսթը Ավստրիայից:
