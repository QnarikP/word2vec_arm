
Breaking Bad-ի վերջին եթերաշրջանի վերջին սերիայից արդեն անցել էմ եկ ամիս, բայց ամենուրեք չեն դադարում ի հայտ գալ նոր հեռուստադիտողներ, ովքեր դեռ չեն պատկերացնում, թե ինչպիսի կախվածությունեն ձեռք բերելու Breaking Bad-ից: Կինոքննադատները համարում են այն երբևէ ստեղծված լավագույն հեռուստասերիալը, իսկ, օրինակ՝ Էնթոնի Հոփքինսը Բրայան Քրենսթոնի (Ուոլտեր Ուայթ) խաղը համարում է իր տեսած լավագույն դերասանական խաղը:


Անդրադառնանք Breaking Bad-ի մասին պատմող 10 հետաքրքիր փաստերի:





10. Հեռուստասերիալի միտքը ծագել է Վինս Գիլիգանի՝ BreakingBad-ի մտահաղացման հեղինակի, սցենարիստի ու մի քանի սերիաների ռեժիսորի և The X-Files հեռուստասերիալի սցենարիստ Թոմաս Շնաուցի հեռախոսազրույցի ժամանակ: Ընկերները կատակով փորձել են պատկերացնել, թե ինչպե՞ս էին գումար վաստակելու, եթե չկարողանային սցենարներ գրել: Թոմասը թերթերից մեկում կարդացել էր մետամֆետամինի պատրաստման շարժական լաբորատորիաների մասին, ինչն էլ հիշատակել էր հեռախոսազրույցի ժամանակ: Գիլիգանի պնդմամբ՝ հենց այդ պահին իր մտքում ստեղծվել է Ուոլտեր Ուայթի կերպարը:


9. Մետամֆետամինի փոխարեն՝ հեռուստասերիալում հերոսները շնչում և ծխում են սովորական շաքարավազ:





8. Սերիալի ընթացքում որպեսՈւոլտերի պաշտպան Սոուլի աշխատավայր օգտագործվող շինությունը 4-րդ եթերաշրջանի 9-րդ սերիայից հետո քանդվել է: Այդ իսկ պատճառով հետագա սերիաներում Սոուլի աշխատասենյակը երևում է միայն ներսից:





7. Ուոլտերի ավտոմեքենան`Pontiac Aztek 2003, որը նա վարում էր առաջին 4 եթերաշրջաններում, Time-ի կոմից ճանաչվել է հեռուստատեսությունում երբևէ հայտնված «ամենատգեղ ավտոմեքենան»:





6. Տեսարանը, որում Ուոլտերը իր տան տանիքի վրա է նետում  պիցցան, նկարահանվել է մեկ դուբլից: Այն իրական է՝ սերիալի ստեղծողները պատվիրել են Ալբուկերկեի ամենամեծ պիցցան:


5. Ըստ սերիալի՝ Ջիանկառլո Էսպոզիտոն (Գուստավո Ֆրինգը)՝ Գուսը, ծագումով Չիլիից է և շատ պարզ, առանց որևէ խնդրի, խոսում է իսպաներեն: Իսկ իրականում Ջիանկառլոն իտալացի է և իսպանացիների պնդմամբ՝ իրենց լեզվով խոսում է խայտառակ վատ առոգանությամբ:





4. Breaking Bad-ի 5 եթերաշրջաններում եղել են ընդամենը 3 կերպարներ, ովքեր, չհամարվելով գլխավոր, միևնույն է՝ նկարահանվել են բոլոր եթերաշրջանների ընթացքում: Դրանք են՝ Հենկի գործընկեր Սթիվ Գոմեսը և Ջեսսիի ընկերներ Բրենդոն Մեյհյուն և Սքիննի Փիթը:





3. Breaking Bad-ի ամենաուժեղ կողմերից մեկը համարվում է հենց պատճառահետևանքային կապն ու կոնցեպտուալիզմը: Այսպես, օրինակ, 2-րդ եթերաշրջանի սկզբում Ոոլտերը հաշվում  է, որ իր ընտանիքին իր մահվանից հետո պետք կգա 737 000 $, եթերաշրջանի ավարտին կործանվում է Boing 737 ինքնաթիռը:





2. Ֆիլմի տիտրերում առկա է C10H15N բանաձևը` մոլեկուլային 149,24 կշռով: Դա մետամֆետամինի պատրաստման իրական բանաձևն է:





1. Հեռուստասերիալի առաջին եթերաշրջանը պետք է բաղկացած լիներ ոչ թե 7, այլ 9 մասից: Բայց սցենարիստների գործադուլի պատճառով առաջին եթերաշրջանն ավարտվեց 7-րդ սերիայից հետո: Ի դեպ, պլանավորվում էր, որ վերջին 2 սերիաների ընթացքում Ջեսսին պետք է մահանար: 
