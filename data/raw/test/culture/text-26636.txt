
ԲՀԿ առաջնորդ Գագիկ Ծառուկյանը երեկ՝ մարտի 18-ին, հանդիպել է «Հայկական երաժշտական համաժողովի» անդամների հետ: Ինչպես հաղորդում է ԲՀԿ կայքը, հանդիպմանը մասնակցում էին ՀՀ արվեստի վաստակավոր գործիչներ Լևոն Չաուշյանը, Երվանդ Երկանյանը, Մարգարիտ Ռուխկյանը, Վարդան Աճեմյանը, Անահիտ Ներսիսյանը, «Վահան Թեքեյանի» անվան մրցանակի դափնեկիր Վահրամ Բաբայանը, Երևանի պետական կոնսերվատորիայի պրոֆեսոր Սուրեն Զաքարյանը, «Դաշնամուրային» ամբիոնի վարիչ Արմինե Կարապետյանը:


Ի թիվս այլ խնդիրների՝ Ծառուկյանն անդրադարձել է նաև այն խնդրին, որ մանկավարժները պետք է օրինակ ծառայեն դպրոցականներին: Ծառուկյանը մասնավորապես նշել է.


«Ես գիտեմ, որ դուք քաղաքականությունից հեռու մարդիկ եք, քաղաքականությամբ չեք զբաղվում, ինչը ողջունելի է: Այդպես էլ պետք է մնաք, որ կարողանաք օրինակ ծառայել մեր դպրոցականներին, որպեսզի դպրոցականների մոտ ցանկություն լինի՝ ում նմանվել, ոչ թե խաբեբայի, ստախոսի, թուլամորթի կամ դատարկ որոշ «դհոլների», այլ մարդու, ով արժեք է ներկայացնում և պատմության մեջ ձեռագիր է թողել»:



