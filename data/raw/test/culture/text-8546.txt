
Questiones et solutiones - Հարցմունք եւ պատասխանի-ն աշխարհ ճանաչողության գրավոր ամենահին ձեւն է, բայց նորի ծնունդը հաճախ վաղուց մոռացված հնի արգանդում է. ուստի մեր հանդեսը ցանկանում է ոչ թե պահպանել հին արժեքներն ու անցյալի ժառանգությունը, այլ դրանց ընդերքում որոնել ու գտնել մոռացված ապագան:


«Հարցուպատասխանը» քաղաքակրթական հանդես է, այսինքն՝ բովանդակում է մարդուն, քաղաքին, հասարակությանը, պատմությանը, գիտելիքին, մշակույթին, քաղաքականությանը եւ ստեղծագործ մտքի ցանկացած այլ դրսեւորմանը վերաբերող նյութեր՝ ներկայանալով թե թեթեւ լրագրական ոճով, թե գրական ժանրերով եւ թե խոհական վերլուծություններով:


Սիրով հրավիրում ենք ձեզ Մաշտոցի պուրակ, հինգշաբթի, փետրվարի 14-ին, ժամը 17.30 սկսյալ՝ միասին նշելու «Հարցուպատասխանի» երկրորդ համարի ծնունդը:


Տիգրան Հայրապետյան ստեղծագործ մտքի պաշտպանության հիմնադրամ Հարցուպատասխան քաղաքակրթական հանդեսի խմբագրական խորհուրդ
