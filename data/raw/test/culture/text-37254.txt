
Արագածոտնի մարզում` Արևուտ գյուղի վարչական տարածքում, միջին պալեոլիթի դարաշրջանի հազվագյուտ հուշարձան է գտնվել:


Ինչպես ԱրմԻնֆո-ի հետ զրույցում պատմել է ՀՀ ԳԱԱ Հնագիտության և ազգագրության ինստիտուտի գիտաշխատող Բորիս Գասպարյանը, հուշարձանն զբաղեցնում է շուրջ 6 հա տարածք, և ամենահամեստ հաշվարկներով այստեղ 12-15 մլն արտեֆակտ կա: «Դա հսկայական քանակություն է, և մենք պետք է բացատրենք այդ ֆենոմենը: Բնակչությունն այդ ժամանակաշրջանում մեծաթիվ չի եղել: Այն, որ մեկ վայրում կուտակվել է հնադարյան մարդու գործունեության հետքերի նման քանակություն, պարզաբանումների կարիք ունի»,- նշել է փորձագետը: 


Պեղումներն իրականացնում է հայ-ամերիկյան հնագիտական արշավախումբը: 
