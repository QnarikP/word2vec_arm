
Եվրատեսիլ-2014-ին Հայաստանը ներկայացնող Արամ Mp3-ն այսօր լրագրողների հետ հանդիպմանը տեղեկացրեց, որ  Կոպենհագեն կմեկնի վաղը: Առաջին փորձը Դանիայի մայրաքաղաքում տեղի կունենա ապրիլի 28-ին:  Արամը պատմեց, որ մարտի 25-ից իր թիմիհետ մեկնել է պրոմոտուրերի և 17-18 երկրում ունեցել  է համերգներ եւ լավ ընդունելության է արժանացել հատկապես՝ տեղի հայության կողմից:


Մրցույթի հայաստանյան պատվիրակության ղեկավար Գոհար Գասպարյանը նշեց, որ Արամի Not alone երգն իր տրամաբանությամբ շատ հնչեղ և տպավորիչ կլինի: Նա տեղեկացրեց, որ Արամը բեմում մենակ կլինի:


«Նա ամբողջովին մենակ է լինելու բեմում, բայց մենք հուսով ենք, որ մեր հայրենակիցների շնորհիվ նա իրեն մենակ չի զգա»,- ասաց նա:


Վերջինս նաև նշեց, որ երգի հանդեպ հետաքրքրությունն այս տարի բավականին մեծ է և կարող են ասել, որ երգն ունի բոլոր շանսերը առաջին հնգյակում լինելու:


 
