
Եվրոպական հեռարձակողների միության ներկայացուցիչները հայտարարել են, որ «Եվրատեսիլ-2013» երգի մրցույթին ավելի քիչ երկրներ են մասնակցելու, քան նախորդ տարի: Իրենց մասնակցությունից հրաժարվել են Պորտուգալիան, Բոսնիա-Հերցեգովինան, Թուրքիան եւ Սլովակիան: Սակայն, ինչպես նշվում է միության կայքում, այս տարի, ի տարբերություն նախորդի, մրցույթին մասնակցելու է Հայաստանը:


Միջոցառումը տեղի է ունենալու մայիսի 14-18-ը Շվեդիայի Մալմյո քաղաքում: Ենթադրվում է, որ մրցույթին կմասնակցի 39 երկիր: 


Ավելի վաղ, լրատվամիջոցները հայտնում էին, որ «Եվրատեսիլի» այս տարվա մրցույթից կհրաժարվեն նաեւ Հունաստանն ու Կիպրոսը: Սակայն այդ լուրերը չեն հաստատվել: 


«Եվրատեսիլի» պաշտանական ներկայացուցիչը հայտարարել է, որ մասնակցությունից հրաժարված երկրները իրենց որոշումը պատճառաբանել են տնտեսական շարժառիթներով: 


 
