
Հունիսի 25-ին Արամ Խաչատրյան համերգասրահում հայ դաշնամուրային ստեղծագործությունների երեկո է սպասվում։ PanARMENIAN.Net-ի փոխանցմամբ, առաջին անգամ առանց նվագախմբի ուղեկցության մի բեմում կհավաքվեն երեք հայտնի դաշնակահար՝ «Կադանս» անսամբլի գեղարվեստական ղեկավար Արմեն Բաբախանյանը, «Կատուներ» ավանգարդ-ջազ-ռոքային խմբի ղեկավար Վահագն Հայրապետյանն ու ջազ-դաշնակահար Տիգրան Համասյանը։


Համերգի կազմակերպիչ՝ TM Production ընկերության տնօրեն Թովմաս Մարտիրոսյանի խոսքով, արդեն ինքնին երևույթ է, որ լավագույն 3 հայ ժամանակակից դաշնակահարը մի բեմում են։
