
Ինչպես ԱրմԻնֆո-ի թղթակցի հետ զրույցում հաղորդել է Ազգային  կինոկենտրոնի մամուլի քարտուղար Ռուզան Բագրատունյանը, «Լավագույն խաղարկային ֆիլմ» անվանակարգում մրցանակի հավակնորդներ են Սուրեն Բաբայանի «Փուշը», Սերժ Ավետիքյանի և Ելենա Ֆետիսովայի «Փարաջանովը», Արեգ Ազատյանի և Շողիկ Թադևոսյանի «Ռոմանտիկները»; «Լավագույն արտասահմանյան ֆիլմ» անվանակարգում` Րաֆֆի Աղեկյանի "Kinshasa Mboka Te" ֆիլմը, Միքայել Շահնազարյանի «Արևմտյան Հայաստան, կորսված դրախտը», Արշո Հարությունյանի «Ալպինիստները»:


«Լավագույն ռեժիսոր» կոչման համար պայքարի կբռնվել Սերժ Ավետիքյանը և Ելենա Ֆետիսովան (Փարաջանով»), Շողիկ Թադևոսյանն ու Արեգ Ազատյանը («Ռոմանտիկներ»), Լիլիթ Մովսիսյանը («Կաուչո»):


«Լավագույն դերասանուհի» կոչմանը հավակնում են Լուսինե Հարությունյանը («Փուշ»), Լուսի Աբդալյանը («Կաուչո»), Անժելիկա Մաշուրյանը («Երկու աշխարհներից ի հիշատակ»); «Լավագույն դերասանի» կոչման` Ժան Պիեռ Նշանյանը («Փուշ»), Սերժ Ավետիքյանը («Փարաջանով»), Նարեկ Ներսիսյանը («Ռոմանտիկներ»): «Երկրորդ պլանի լավագույն դերասանուհի» կոչմանը հավակնում են Նանոր Պետրոսյանը («Կիսալուսնի ծովածոցը»), Ելենա Պրոխորենկոն («Երկու աշխարհից ի հիշատակ»), Նարինե Գրիգորյանը («Անպոչ ճգնավորը»): «Երկրորդ պլանի լավագույն դերասան» կոչման հավակնորդներ են Աշոտ Ադամյանը («Անպոչ ճգնավորը»), Աշոտ Ադամյանը («Կիսալուսնի ծովածոցը»),  Մանվել Խաչատրյանը («Կաուչո»): «Լավագույն կարճամետրաժ ֆիլմ» անվանակարգում մրցանակի են հավակնում Դիանա Կարդումյանի «Դիալոգները», Արշակ Զաքարյանի «Անպետքը», Հրանտ Վարդանյանի «Սպիտակ գառան երազը»; «Լավագույն վավերագրական ֆիլմ» մրցանակի` Աշոտ Սարգսյանի «Նամակ մորը»,  Արման Երիցյանի  «Բաժանորդը ժամանակավորապես անհասանելի է», Մարիամ Օհանյանի «Հայաստանն անտեսանելի երկիր է»: «Լավագույն անիմացիոն ֆիլմ» անվանակարգում ներկայացված են  Վրեժ Քասունիի  «Aurora», Արմեն Ռոնովի  «Լալ որդու առակը», Գայանե Մարտիրոսյանի «Վիշապագորգի գաղտնիքը»; «Լավագույն դեբյուտ» անվանակարգում`  Ալեքսանդր Բաղդասարյանի  «Ճանապարհը», Սեգ Կիրակոսյանի «Պետք ե՞մ ես ձեզ», Ալեն Մանուկյանի  «Հարությունը»:


«Լավագույն օպերատոր» անվանակարգում բաղձալի արձանիկին հավակնում են  Թամմամ Համզան («Փուշ»). «Ռոմանտիկները»), Վազգեն Մարտիրոսյանը («Կաուչո»), «Լավագույն սցենարի հեղինակ» անվանակարգում`  Սուրեն Բաբայանը («Փուշ») , Լիլիթ Մովսիսյանը, Արսեն Գրիգորյանը, Շողեր Պետրոսյանը («Կաուչո»), Շողիկ Թադևոսյանը, Արեգ Ազատյանը («Ռոմանտիկները») «Լավագույն նկարիչ» անվանակարգում`  Վլադիսլավ Ռիժիկովը («Փարաջանով»),  Շողիկ Թադևոսյանը, Արեգ Ազատյանը  («Ռոմանտիկները»), Գոհար Պարույրյանը («Կաուչո»):


«Հայակ» ազգային կինոմրցանակի հանձնման արարողությունը տեղի կունենա մայիսի 13-ին Երևանում: 
