
Հունիսի 1-8-ը Երևանում տեղի կունենա «Մեկ կադր, մեկ րոպե» XII միջազգային կինոփառատոնը: Ինչպես ԱրմԻնֆո-ի թղթակցին հաղորդել է փառատոնի նախագահ Գագիկ Ղազարէն, այս տարի «Մեկ կադր, մեկ րոպեն» մասնակցության շուրջ 500 հայտ է ստացել: Ընդհանուր առմամբ ընտրվել է 157 մեկ րոպեանոց և կարճամետրաժ ֆիլմ, որից 70-ը ներառվել է հիմական մրցութային ծրագրում, մնացած 87-ը`հատուկ ծրագրերում:   


Ղազարէի խոսքով, փառատոնին մասնակցում են ֆիլմեր աշխարհի 28 երկրից, այդ թվում`Ավստրալիայից, Ավստրայից, Բելգիայից, ԱՄՆ-ից, Իսպանիայից, Իտալիայից, Գերմանիայից և Ֆրանսիայից:


Հաղթողները կընտրվեն «Մեկ կադր, մեկ րոպե», «Լավագույն կարճամետրաժ ֆիլմ», «Կինո առանց սահմանների», «Հեղինակների ձայն» անվանակարգերում: Բացի այդ, պատվոգիր կհանձնվի հայ կինեմատոգրաֆի զարգացման գործում ավանդի համար:


Փառատոնի կազմակերպիչը ՆՓԱԿ նորարար փորձառական արվեստի կենտրոնն է: Առաջին անգամ այն տեղի է ունեցել 2003 թվականին, և  մասնակցել է ընդամենը 13 հեղինակ:


 
