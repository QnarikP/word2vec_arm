
Ստանիսլավսկու անվան ռուսական դրամատիկական թատրոնում բացվեց թվով 10-րդ «Հայֆեստ» թատերական միջազգային փառատոնը: Այն բացեց «Դադադադան տենկո» ճապոնական թմբկահարների խումբը:


Ճապոնացիները Հայաստան են եկել Վրաստանից. «Լինել մայրաքաղաքում և միաժամանակ այսքան սարեր տեսնել, զարմանալի է և գեղեցիկ: Ես Արարատը տեսա և կարծում եմ, որ այն իրոք նման է մեր Ֆուձիյամային» ,-ասում են թմբկահարները:


«Հայֆեստ» փառատոնը կշարունակվի մինչև հոկտեմբերի 9-ը: Այս տարի փառատոնն անցնում է Never miss կարգախոսով, իսկ տարվա խորհրդանիշն է տարբեր լեզուներով գրած Հայֆեստ բառից ստեղծված թիրախը:


Այս տարվա մասնակիցների թվում են 25 խմբեր 17 երկրից, որոնք հանդես կգան 10 բեմերում: Փառատոնին մասնակցելու են այս տարվա Պերմ-սթրիթ բացօթյա փառատոնի մասնակիցները Պորտուգալիայից, Ֆրանսիայից և այլ երկրներից:


Այս տարի փառատոնի բոլոր արտասահմանյան ներկայացումները կլինեն անվճար:


 


Տեքստը՝ PanARMENIAN.Net-ի


Լուսանկարները՝ Սահակ Մուրադյանի (iLur.am)
























