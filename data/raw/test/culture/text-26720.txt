
Երիտասարդ կոմպոզիտոր Արսեն Բաբաջանյանը «Pre-Art» կոմպոզիտորական 8-րդ մրցույթում դարձել է հաղթող: Հայ  կոմպոզիտորի «Traerp» ստեղծագործությունը ժյուրին գնահատել է ամենաբարձր միավորներով և արժանացրել խրախուսական 3000 շվեյցարական ֆրանկ դրամական պարգևի: Երկրորդ հորիզոնականը զբաղեցրել է Աննա Կորսունը՝ Ուկրաինայից, իսկ երրորդ հորիզոնականը կիսել են Աննա Արկուշինան Ուկրաինայից  և Ցան Կազասը՝ Թուրքիայից: Նշենք, որ Արսեն Բաբաջանյանի և Աննա Կորսունի այդ  ստեղծագործությունները կկատարվեն Շվեյցարիայում՝ այս տարվա դեկտեմբերին: Ի դեպ,  այս մրցույթը նպատակ ունի խթանելու մշակույթի զարգացումը Կենտրոնական Ասիայում, Կովկասում և Բալկանյան երկրներում:


Աղբյուրը՝ composers.am
