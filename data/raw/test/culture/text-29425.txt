
Երևանում գտնվող Կապույտ մզկիթը ՅՈՒՆԵՍԿՕ-ի ժառանգության ցանկում  ներառելու համար անհրաժեշտ է իրանական կողմի աջակցությունը: Այս մասին Իրանի դեսպան Մուհամմադ Ռեյիսի հետ հանդիպմանը հայտարարել է մշնախարար Հասմիկ Պողոսյանը:


Դեսպանն էլ իր հերթին ներկայացրել է դեսպանության մշակույթի գծով նոր խորհրդական Մեջիդ Մեշկիին, որն ընդգծել է, որ Հայաստանի և Իրանի միջև համագործակցության բարձր մակարդակը կարող է հիանալի օրինակ ծառայել տարածաշրջանի մյուս երկրների համար: Դեսպանը նախարարին առաջարկել է նաև Իրանում կազմակերպել հայկական մշակույթի շաբաթ, ինչպես նաև այցելել Իրանում գտնվող և ՅՈՒՆԵՍԿՕ-ի ժառանգության ցանկում ներառված հայկական Սուբ Թադեոս եկեղեցին:


Նշենք, որ Կապույտ մզկիթը կառուցվել է 1766 թվականին, Հուսեյն խան Քաջարի կողմից: Դա ամենամեծ մզկիթն է Կովկասում, որի մակերեսը կազմում է 7000 քմ: 1993-96 թվականներին իրանական կողմի նախաձեռնությամբ մզկիթը վերականգնվեց և ներկայումս հանդիսանում է Հայստանում ապրող մահմեդականների հիմնական մշակութային կենտրոններից մեկը: 
