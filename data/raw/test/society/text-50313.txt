
2015-ի 9 ամսում ՀՀ մշտական բնակչությունը նվազել է 6.600 մարդով, հայտնում է Ազգային վիճակագրական ծառայությունը: Ըստ ԱՎԾ տվյալների, հաշվետու շրջանում ՀՀ բնակչության նվազումը 6.600-ով պայմանավորված է բացասական միգրացիոն սալդոյով, որը 16.300-ով գերազանցում է բնակչության բնական աճը` 9.800 մարդ:


Ընթացիկ տարվա 9 ամսում երկրում ծնված երեխաների թիվը նվազել է 2,5%-ով նախորդ տարվա համեմատ` կազմելով 30.666: Մահացությունները հաշվետու շրջանում նվազել են 0,7%-ով` կազմելով 20.900 մարդ: Այսպիսով, բնական աճը կազմել է 9.766 մարդ:


Ըստ ՀՀ Սահմանային էլեկտրոնային կառավարման վարչության տեղեկատվական համակարգի տվյալների, այս ընթացքում սահմանային անցակետերում արտաքին ուղևորափոխադրումների տարեկան համախառն ծավալը կազմել է 4.101.200 ուղևորություն, հայտնում է ԱՌԿԱ գործակալությունը:
