
Իշխանությունների եւ նրանց ենթակաների ջանքերով Հայոց Ցեղասպանության 100-ամյա տարելիցի խորհրդանիշ ընտրված Անմոռուկը, տարելիցի միջոցառումները սոցցանցերում դարձել են քաղաքացիների հումորի առարկան:


Դրանցից մի քանիսը` ստորեւ.


Սիրիկ Եսայան. 200-ամյակը՝ նեխուրով


«Եթե անմոռուկի պես զորեղ բուսատեսակն էլ չօգնի ծնկի բերել թուրքին, ու ողջ արևմուտքը չալեկոծվի մեղքի զգացումից՝ ուրեմն ես այլևս չեմ ջոկում, թե մեզ որտեղ են ուզում քցած ըլնեն»:


Արեն Մանուկյան. PR առաջարկ Սերժին․


«Էսօրվանից ամեն գիշեր պատվո պահակ կանգնի Ծիծեռնակաբերդում, ու էս հասարակության համար կդառնաս 70-80 % վարկանիշով նախագահ։ Մայիսի 15 -ին ու 28-ին էլ, եթե Եռաբլուրում ու Սարդարապատում կանգնես, հաստատ բինգո խփող ես։ Սահմանադրական փոփոխությունների կարիք էլ չի լինի, ազգը կպահանջի քո 3-րդ 4-րդ անգամվա վեր «ընտրվելը»։ P.S. Րաֆֆու ականջը խուլ»:


Համլետ Պետրոսյան.Եղեռնի հարյուրամյակին՝ միակ և վերջին անգամ:


«Եղեռնի հարյուրամյակին հարյուր զենք կռեինք ընդդեմ թշնամու, հարյուր վրեժ լուծեինք, հարյուր տուն կառուցեինք Գյումրիում կամ ազատագրված հայրենիքում, հարյուր գյուղի դպրոց վերանորոգեինք, հարյուր գյուտ անեինք: Հարյուր ԲԱՆ արարեինք: Գուցե չմնայինք նույն խեղճն ու մորթվածը:


Մենք սուգը, որին պիտի հատկացնել հարյուր վայրկյան, դարձրիք կենսընթաց: Ինչո՞ւ ենք այսպես համառորեն ուզում մնալ անմեղ մորթվածների մորթվելիք ժառանգներ:


Ընդունեք՝ ով ինչպես ուզում է»:


 
