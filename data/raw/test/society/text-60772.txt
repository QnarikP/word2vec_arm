
Երեւանի Նոր Նորք վարչական շրջանում, Դավիթ Բեկի փողոցին հարակից 120-ից ավելի առանձնատների բնակիչներ բողոքում են քաղաքապետարանի որոշման դեմ:


Shamshan.com-ի փոխանցմամբ, 2000 թվականից նորաստեղծ թաղամասի բնակիչների ջանքերով ստեղծված ճանապարհը, ըստ քաղաքապետարանի որոշման, պետք է վերացվի:


«120-ից ավելի սեփական տների թե՛ շտապօգնությունը, թե՛ արտաքին այլ ծառայություններ մեր ուժերով կառուցված ճանապարհով են գալիս։ Ու հիմա քաղաքապետարանը ինչ-որ փափկասուն պաշտոնյայի գրչի մեկ հարվածով ճանապարհը տվել է մեկ այլ քաղաքացու, ով սեփական տուն է կառուցում։ Մենք նրա դեմ ոչինչ չունենք, թող կառուցի, բայց ճանապարհի հաշվին տարածք չի կարելի մեծացնել։ Աստված չանի, եթե 120 տներից մեկում հրդեհ բռնկվի, կամ մեկն ու մեկը վատանա, ո՞նց են շտապօգնությունն ու հրշեջները հասնելու դեպքի վայր»,- ըստ աղբյուրի՝ ասել է բնակիչներից մեկը:


Բնակիչները պահանջում են, որ քաղաքապետարանը վերանայի իր որոշումը և չեղարկի, հակառակ դեպքում՝ ի նշան բողոքի, ակցիաներ են անելու կառավարության առջև։
