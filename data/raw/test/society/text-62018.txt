
Կառավարությունը նախատեսում է խիստ տուգանքներ սահմանել շրջակայքը աղտոտելու համար: Մասնավորապես, ծխախոտի մնացորդը փողոցում գցող քաղաքացին կտուգանվի 16000 դրամով:  


Կառավարության նիստում հաստատվել է «Մաքուր Հայաստան» գործողությունների ծրագիրն ու միջոցառումների ժամանակացույցը: Տարածքային կառավարման եւ զարգացման նախարար Դավիթ Լոքյանը նիստից հետո լրագրողներին ասել է, որ արդարադատության նախարարություն փոխանցված օրենքի նախագիծը կոշտ մեխանիզմներ է պարունակում՝ 16-300 հազար դրամի տուգանք՝ շրջակայքն աղտոտող անձանց եւ ձեռնարկությունների համար:


Լոքյանն ասել է, որ ծրագրի շրջանակներում նաեւ քարոզչական նյութեր կնախապատրաստվեն:
