
Հայաստանում ԵՄ դեսպան Պյոտր Սվիտալսկին շնորհավորական ուղերձ է հղել մարտի 8-ի կապակցությամբ, որտեղ նշել է, որ «հասարակության մեջ կանանց դերը շարունակում է ընդգծվել նրանց ներկայությամբ ու ազդեցությամբ», եւ որ «հասարակության բոլոր շերտերում կանայք ունեն անփոխարինելի դեր»:


«Կանանց և աղջիկների իրավունքների պաշտպանությունն ու գենդերային հավասարությունը ԵՄ արտաքին հարաբերությունների քաղաքականության առաջնահերթություն է: ԵՄ-ն վճռական է տրամադրված այս առումով՝ գլխավոր դերակատար լինելու հարցում: ԵՄ-ն Հայաստանում շատ բան է արել, բայց գենդերային հավասարության հաստատումը շարունակում է չավարտված գործ մնալ: ԵՄ-Հայաստան համագործակցության շրջանակում զգալի տեղ է գրավում գենդերային հարցը, ոչ միայն այն պատճառով, որ հավասարությունը շարունակում է մնալ ԵՄ-Հայաստան ընդհանուր արժեքների հիմքում, այլև հնարավորությունների կամ բաց թողնված հնարավորությունների պատճառով: Մենք Հայաստանում ցանկացած ոլորտում կշարունակենք ֆինանսավորել և դիտարկել գենդերային հավասարության խթանման գործողությունները»,- նշել է Սվիտալսկին:


 
