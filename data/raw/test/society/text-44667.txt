
Հաղթանակի օրը ԱԺ փոխխոսնակ Հերմինե Նաղդալյանը (ՀՀԿ) լրագրողների հետ զրույցում խոսել է հայրենիքին անշահախնդիր ծառայելու մասին:  


«Երբ մարդիկ պայքարել են պատերազմի տարիներին եւ իրենց առողջությունն ու կյանքն են տվել, իրենք չեն մտածել միայն փորի մասին: Ձեզ էլ առաջարկում եմ միայն փորի մասին չմտածել», - լրագրողներին ասել է նա:


Հերմինե Նաղդալյանը ԱԺ պատգամավոր է դարձել 1995-ին՝ պատերազմի ավարտից մեկ տարի անց, եւ առանց դադարի պատգամավոր է աշխատում մինչեւ օրս: Իսկ ԱԺ պատգամավորներն, ինչպես հայտնի է, համաձայն ՀՀ Սահմանադրության՝ չեն կարող զբաղվել ձեռնարկատիրական գործունեությամբ:


Մինչդեռ հայրենիքին անշահախնդրորեն նվիրված Հերմինե Նաղդալյանը վերջին 10-15 տարիներին աչքի է ընկել բուռն ձեռնարկատիրական գործունեությամբ՝ նա հայտնի է որպես ընկերության սեփականատեր, որը պետական բյուջեի միջոցների հաշվին թանկարժեք ծրագրեր է իրականացնում: Նաղդալյանի անունը խառն է քաղաքացիներից խաբեությամբ բնակարաններ կորզելու պատմությունների մեջ եւ այլն: Եվ վերջապես, ժուժկալության դասեր տվող այս տիկնոջ ունեցվածքի պաշտոնական հայտարարագիրը վկայում է, որ 2015-ի փետրվար ամսվա տվյալներով, մեկ տարվա ընթացում նա 347 միլիոն դրամ (շուրջ 750 հազար դոլար) եկամուտ է ունեցել, որից միայն շուրջ 2%-ն է աշխատանքի դիմաց վարձատրություն (6 մլն 280 հազար դրամ):


Մի քանի տվյալներ՝ Հերմինե Նաղդալյանի՝ 2011-2014 թվականների հայտարարագրերից: Սա՝ ուրիշներին «սեփական փորի» մասին չմտածելու կոչ անող տիկնոջ դեռ հայտարարագրվախ ունեցվածքն է: 


















