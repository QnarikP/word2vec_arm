
Արարատի մարզի խաղողագործները չմթերված բերքով բեռնված մեքենաներով արդեն մոտ 2 ժամ է՝ փակել են Երեւան-Արարատ մայրուղին, տեղեկացնում է «Ա1+»-ը: Նրանք պահանջում են մթերել խաղողի ողջ բերքը։ Գյուղացիները պնդում են, որ մինչեւ Սերժ Սարգսյանը եւ Հովիկ Աբրահամյանը չգան, ճանապարհը չեն բացելու։ Ըստ աղբյուրի, Հովիկ Աբրահամյանը գնացել է Արարատի մարզ՝ խաղողագործների հետ հանդիպելու։


Գյուղատնտեսության նախարար Սերգո Կարապետյանն ավելի վաղ հայտարարել էր, որ խաղողի ողջ բերքը մթերվելու է, սակայն ավելի ու ավելի շատ ֆերմերներ դժվարանում են իրացնել առատ բերքը։


 
