
Ճանապարհային ոստիկանությունը տեղեկացնում է, որ շարունակվում են Հայաստանի Հանրապետության ավտոճանապարհներին երթևեկության նկատմամբ վերահսկողության և իրավախախտումների արձանագրման արագաչափ սարքերի տեղադրման աշխատանքները:


Մասնավորապես, 2015 թվականի հոկտեմբերի 5-ից գործարկվելու են հետևյալ վայրերում տեղադրված արագաչափ սարքերը.


• Երևան քաղաքի Առնո Բաբաջանյան փողոց՝ 1 արագաչափ՝ Րաֆֆու և Բաբաջանյան փողոցների խաչմերուկից Անդրանիկի և Բաբաջանյան փողոցների խաչմերուկ ուղղությամբ, որտեղ երթևեկության թույլատրելի արագությունը 60 կմ/ժ է,


• Արմավիրի մարզի Մյասնիկյան համայնքի վարչական տարածք՝ 1 արագաչափ երկու ուղղություններով, որտեղ երթևեկության թույլատրելի արագությունը 60 կմ/ժ է, 


• Արագածոտնի մարզի Արտաշավան համայնքի վարչական տարածք՝ 1 արագաչափ երկու ուղղություններով, որտեղ երթևեկության թույլատրելի արագությունը 60 կմ/ժ է: 
