
Գրիպը   վարակիչ հիվանդություն է, որը տարածվում է օդակաթիլային ճանապարհով: Գրիպի հիմնական ախտանշաններն են՝ ընդհանուր թուլությունը, ջերմությունը, մկանացավերը, հազը, գլխացավը:


Որոնք են գրիպի հիմնական նշանները, որոնց առկայության դեպքում պարտադիր պետք է հրավիրել մանկաբույժի կամ ընտանեկան բժշկի կամ էլ երեխային տանել առաջնային բուժհիմնարկ՝ պոլիկլինիկա/առողջության կենտրոն`


•   ջերմության բարձրացում` 380C–ից բարձր,


•   հազ,


•   հարբուխ,


•   կոկորդի ցավ,


•   գլխացավ,


•   մկանացավ,


•   փորլուծություն և փսխում:


 


Եթե երեխան բժշկի հսկողությամբ բուժում է ստանում տանը, ապա`



հարկ է երեխային տալ առատ հեղուկներ՝ ջուր, թեյ, հյութեր, կոմպոտ (ոչ շատ քաղցր),
կարևոր է հսկել մարմնի ջերմաստիճանը և ժամանակին տալ ջերմիջեցնող դեղամիջոցներ՝ պարացետամոլ կամ նուրոֆեն (բժիշկը կարող է նշանակել նաև այլ դեղեր),
երեխաներին ՉԻ ԿԱՐԵԼԻ տալ ԱՍՊԻՐԻՆ և/կամ ԱՍԿՈՖԵՆ,
հարկ է մշտապես օդափոխել սենյակը, պահել երեխային չափավոր տաք պայմաններում,
պետք է պահպանել հիգիենայի կանոնները, հաճախակի լվանալ ձեռքերը: 



 


Երբ՞ է անհրաժեշտ երեխային անմիջապես տեղափոխել հիվանդանոց


 


Երեխային անհապաղ պետք է տեղափոխել  հիվանդանոց, եթե վերը ներկայացված գրիպի հիմնական նշաններին ավելանում են`


 


•   առկա է քնկոտ կամ անգիտակից վիճակ,


•   երեխան չի կարողանում խմել կամ կուրծք ուտել,


•   շարունակաբար հրաժարվում է հեղուկներ խմելուց,


•   երեխան փսխում է յուրաքանչյուր կերակրումից կամ հեղուկ ընդունելուց հետո,


•   առկա են ցնցումներ,


•   առկա է հաճախացած և/կամ դժվարացած շնչառություն, կապտուկ,


•   երեխան անսովոր գերգրգռված է,


•   առկա է ծանր ջրազրկում,


•   եթե երեխայի տարիքը 2 ամսականից փոքր է,


•   երեխան ունի որևէ այլ քրոնիկ հիվանդության սրացում:


Առողջապահության նախարարություն
