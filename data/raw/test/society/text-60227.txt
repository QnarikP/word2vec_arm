
Այսօր մահացել է մայիսի 3-ին Երևանի «Էրեբունի» հիվանդանոցում ծնված հնգյակից երրորդ երեխան՝ տղան:


Լուրը «Ազատության» հետ զրույցում հաստատել է մայրաքաղաքի «Մուրացան» հիվանդանոցային համալիրի Մանկական և նորածնային վերակենդանացման կլինիկայի ղեկավար Հրանտ Կալենտերյանը:


«Ամենածանր վիճակում տղան էր: Երեխան շատ խնդիրներ ուներ: Մահվան պատճառ դարձավ սրտային անբավարարությունը»,- ասել է Կալենտերյանը:  


Երկու աղջիկների վիճակը կայուն է մնում՝ դրական դինամիկայով։  Հիշեցնենք՝ մայիսի 6-ին հնգյակից մահացել է «Էրեբունի» բժշկական կենտրոնում բուժվող նորածին աղջիկը:


Մայիսի 7-ին «Մուրացան» հիվանդանոցային համալիրի վերակենդանացման բաժանմունքում մահացել էր հնգյակից ևս մեկ նորածին՝ ամենափոքր քաշով աղջիկը:
