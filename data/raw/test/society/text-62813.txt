
«Սևան» ազգային պարկի տարածքում նախօրեին արձանագրվել է հրդեհի բռնկման երկու դեպք, տեղեկացնում է բնապահպանության նախարարությունը:


Ժամը 16:00-ի սահմաններում  «Սևան» ազգային պարկ» ՊՈԱԿ-ի Արևիկի մասնաճյուղի Փամբակ տեղամասում անհայտ պատճառով հրդեհ է բռնկվել, ինչի արդյունքում այրվել է մոտավորապես 5 հա չոր տարածք:


Ժամը 20:00-ի սահմաններում ազգային պարկի Արտանիշի մասնաճյուղի Դրախտիկ տեղամասում անհայտ պատճառով հրդեհ է բռնկվել, ինչի արդյունքում այրվել է 500մ2չոր խոտածածկ տարածք:


Նախարարությունից տեղեկացնում են, որ հրդեհները մարվել են:


 
