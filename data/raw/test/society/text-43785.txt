
Մարտի 28-ին Գյումրիում Հիմնադիր խորհրդարանի պատգամավոր Հրաչիկ Միրզոյանին դանակահարած և հետագայում կալանավորված  Ռուդիկ Խաչատրյանի հայրը՝ Գևորգ Խաչատրյանը, այսօր առավոտյան մոտեցել է Հիմնադիր խորհրդարանի գյումրեցի աջակից ազատամարտիկ Յուրա Աթոյանին՝ սպառնալով,  որ այս գիշեր «գողականով» կմոտենան իրեն և «հաշիվ»  կպահանջեն՝  իր որդու դեմ ցուցմունք տալու պատճառով։ Տեղեկացնում են «Հիմնադիր խորհրդարանի» քարտուղարությունից:


Հիշեցնենք, որ Յուրա Աթոյանը մի քանի այլ աջակիցների հետ միասին դանակահարությունից անմիջապես հետո գտնվել է  Գյումրու բժշկական կենտրոնում դանակահարված Հրաչիկ Միրզոյանի մոտ  և դեպքի առթիվ ցուցմունք է տվել հիվանդանոց ներկայացած ոստիկանության ներկայացուցիչներին։
