
Երևանի քաղաքապետարանում տեղի ունեցած աշխատանքային հերթական խորհրդակցության ժամանակ քաղաքապետ Տարոն Մարգարյանն անդրադարձել է աղբամանների տեղադրման վայրերի վերաբերյալ համաքաղաքացիներից ստացվող դժգոհություններին: Կոմունալ տնտեսության վարչությանը և  օպերատիվ շտաբին հանձնարարվել է «Սանիթեք» ընկերության հետ համատեղ գույքագրել քաղաքացիների կողմից ներկայացված հասցեներն ու համապատասխան քայլեր ձեռնարկել:


«Պարբերաբար բողոքներ ենք ստանում  մեր  բնակիչներից, որ այս կամ այն հասցեում աղբամանները ոչ հարմար տեղում են դրված: Դժգոհությունները հատկապես շատ են փողոցների բանուկ մասերում, խաչմերուկներում, երթևեկելի հատվածներում տեղադրված աղբամանների մասով: Հարցը պահեք մշտական հսկողության ներքո և քայլեր ձեռնարկեք մեր կողմից ներկայացված հարմարեցված հատվածների կառուցման ծրագիրը կյանքի կոչելու համար», – ըստ քաղաքապետարանի լրատվական ծառայության տարածած հաղորդագրության, ասել է Տարոն Մարգարյանը:


 
