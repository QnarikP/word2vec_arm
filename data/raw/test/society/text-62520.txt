
Ռուսաստանի ԱԻՆ-ը «Խոսրովի անտառ» պետական արգելոցում հրդեհը հանգցելու համար Հայաստան է ուղարկել Իլ-76 ինքնաթիռը, ըստ «ՌԻԱ Նովոստի»-ի, հայտնել են ՌԴ ԱԻ նախարարության մամուլի ծառայությունում։


«Հայաստանի կառավարության հայցի համապատասխան եւ կառավարության հանձնարարությամբ Երեւան է մեկնել ԱԻՆ-ի Իլ-76 ինքնաթիռը՝ ապահովված ջրցան ավիասարքավորումներով»,-ասվում է ՌԴ ԱԻՆ հաղորդագրությունում։


Աշխարհում ամենախոշոր հակահրդեհային ինքնաթիռներից մեկը համարվող ԻԼ-76-ը մեկ անգամից կարող է հրդեհի օջախի վրա 42 տոննա ջուր լցնել, 800 մետր երկարությամբ եւ 60 մետր լայնությամբ պատվարային գոտի ստեղծել՝  շուրջ 50 հազար ք/մ տարածքով։
