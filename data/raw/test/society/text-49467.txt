
«Բարգավաճ Հայաստան» կուսակցության (ԲՀԿ) «Կենտրոն» տարածքային կառույցը որոշում է կայացրել Ազգային ժողովի պատգամավոր Էլինար Վարդանյանին հեռացնել կուսակցությունից։


ԲՀԿ-ի քաղխորհրդի անդամ Արմեն Արզումանյանը «Ազատությանը» տեղեկացրել է, որ վերջին մի քանի ամիսներին պարբերաբար քննարկել են պատգամավոր Էլինար Վարդանյանի գործունեությունը, և երեկ խորհրդի 11 անդամներով միաձայն որոշել են հեռացնել նրան կուսակցության շարքերից։ Այս որոշումը ուժի մեջ կմտնի կուսակցության քաղխորհրդի կողմից հաստատումից հետո։
