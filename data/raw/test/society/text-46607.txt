
Դեռ շուտ է վերջնական գնահատականներ տալու երեկվա եղածին, բայց եղած ինֆորմացիան ու փաստերը հնարավորություն են տալիս ամբողջական պատկերը տեսնելու։ Նախ՝ թե ինչ կատարվեց, ու ինչ ունենք այս պահին։ Պահանջները նույնն են, բայց կա պայքարողների 2 խումբ․ հիմնական մասը՝ Բաղրամյանում, մի խումբ էլ՝ Օպերայում։ Ստացվեց, որ պառակտեցին։


Ո՞վ ու ինչի՞ համար


Բաղրամյան բարձրանալու հենց առաջի օրվանից ոստիկանությունը, Բ26-ի փիարշիկները, ուղարկված կենդանի պատի մեծ մասը ամեն գնով փորձում էր համոզել ժողովրդին՝ իջնել օպերա, բայց ժողովուրդը շատ լավ հասկանում էր ու ոչ մի քայլ հետ չէր գնում։ Նույնը համոզում էին ակտիվիստների ու նախաձեռնողների վրա գիշեր-ցերեկ աշխատող ԱԱԾ ու ոստիկանության աշխատակիցները (կոնկրետ փաստեր ու դեպքեր կան)։


Ի՞նչ էր որոշվել


Քննարկումների, ժողովների (նաև նախաձեռնող խմբի) ժամանակ հստակ էր, որ բոլորն էլ հակված են Բաղրամյանում մնալու, բայց վերջնական որոշումը կկայացնի ժողովուրդը՝ քվեարկության միջոցով։ Ու ոնց ժողովուրդը որոշի, այդպես էլ արվելու է։


Ի՞նչ արվեց


Կարդացվեց հայտարարության տեքստը, որը քննարկվել էր ու ընդունելի էր բոլորի համար, դրանից հետո պետք է ժողովուրդը քվեարկեր։ Բայց նախաձեռնողներից մեկը, առանց մյուսների հետ համաձայնեցնելու, սկսեց սեփական կարծիքը փաթաթել ու համոզել, որ գնալը ճիշտ է, ժողովուրդը սկսեց գոռալ՝ Բաղրամյան, մի քանի հոգին գոռացին՝ օպերա, ու շատ արագ, վազելով գնացին։ «Ոչ թալանին» նախաձեռնության մեծ մասը շոկի մեջ էր՝ թե էս ինչ արեցին, ու մինչև վերջ էլի մնացին Բաղրամյանում:


Հարթակը վերցնելը


Նստացույցի բոլոր օրերին էլ տարբեր խմբեր փորձում էին շարժումը իրենցով անել, հարթակը վերցնել, ու մի քանի անգամ համարյա հաջողվել էր, բայց ամեն անգամ կանխվում էր։ Օպերա իջնելուց հետո, երբ որ նախաձեռնությունը դիրքերը զիջեց, տարբեր խմբեր փորձեցին իրենցով անել (ազատ դեմոկրատներ, նախախորհրդարան), բայց ոչ մի բան չստացվեց։ Ժողովուրդը ոչ մեկին չէր լսում ու նախորդ կատարվածից շոկի մեջ՝ ոչ մեկի լիդերությունը չէր ընդունում։


Փոխադարձ մեղադրանքների մասին


Բաղրամյանում մի մասը օպերա գնացողներին սկսեց գոռալ դավաճաններ, իջնողները սկսեցին ելույթներ ունենալ, որ վերևը մնացել են մոլորյալներ, սադրիչներ, դա արդեն նույն մարդիկ չեն, եսիմ ովքեր են, եսիմինչ զոմբիներ են․․․քաղաքական ուժերը իրենցով են արել, ճիշտ պայքարը օպերայում է ․․․


Մի քանի փաստ էլ


Այն, ինչ իշխանությունը ուզում էր՝ բաժանել ժողովրդին ու իջացնել օպերա, ստացվեց 2-3 հոգու փափուկ ձեռքով (անուններ դեռ չեմ տալիս, հետագայում կասեմ, թե ում հետ, երբ ու ոնց էին իշխանությունները պայմանավորվել) ստացվեց։ Օպերա իջնելուց անմիջապես հետո իշխանությունները այդ 2-3 հոգուն տվեցին դինամիկներ, հոսանք, ամբողջ գիշեր պռոժեկտորները միացրեցին, Երևանի ոստիկանապետն էլ եկավ, անձամբ շատ ջերմ շնորհակալություն հայտնեց էդ մարդկանց․ հետագայում նույն տեքստով մերսի ասեցին վարչապետը, ՀՀԿ կարկառուն պատգամավորները:


Ամեն դեպքում, ես որևէ մեկին պիտակավորում չեմ տալիս, ինչքան էլ ինձ համար ամեն ինչ պարզ է։ Չեմ էլ ասում, որ օպերա գնացողները սխալ էին (տանողների մասին չի), մարդիկ վստահել են, չեն հասկացել՝ ինչ է կատարվում, ընկերները իջել են, հետներն են եղել, կամ ուղղակի մտածել են՝ ճիշտը իջնելն է, իջել են՝ առանց մտածելու, թե ում ուզած ու կազմակերպածն են անում։


Բաղրամյանի մասին


Մի պահ իրոք անկառավարելի վիճակ էր, տարբեր մարդիկ փորձում էին կազմակերպել, մի մասը՝ սեփական փիարը անել, տարբեր հայտարարություններ եղան, բայց ժողովրդին դա չէր հետաքրքրում, մարդիկ եկել էին պայքարելու, ու մնացին կանգնած։


Մի բան էլ, էն անկապ ու էժան կտերը՝ դեմք փրկելու համար, թե էդ կիսվելը նախօրոք պլանավորած մարտավարական քայլ էր, հիմարություն է։ Այսքան սխալ անելուց հետո մի հատ էլ խաբելը բարոյական չի։ Եթե ուզում եք այս վիճակից դուրս գալ, հստակ հայտարարեք՝ ինչ է եղել, ով է համը հանել, կազմից հանեք էդ 1-2 հոգուն, որը ձեր անունն էլ օգտագործեց ու փչացրեց, ու սխալները ընդունելով՝ հայտարարություն տարածեք, կոչ արեք միանալու ու Բաղրամյան գնալու։


Արեն Մանուկյան


https://www.facebook.com/aren.manukyan/posts/10153498898516340
