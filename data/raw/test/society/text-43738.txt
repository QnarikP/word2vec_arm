
«Հիմնադիր խորհրդարանի» անդամների նկատմամբ հետապնդումների մասին հայտնի դարձավ ապրիլի 7-ին, երբ ՀԽ-ի անդամների բնակարաններում եւ գրասենյակում խուզարկություններ իրականացվեցին, եւ սկսվեց նրանց ձերբակալման գործընթացը: Մենք հետագայում գործի նյութերից ծանոթացանք, որ քրեական գործը հարուցվել էր փետրվարի 18-ին, իսկ փետրվարի 24-ին ստեղծվել էր քննչական խումբ»: Այս մասին այսօր լրագրողների հետ զրույցում նշեց փաստաբան Տիգրան Եգորյանը:


Փաստաբան Արա Զաքարյանի խոսքով՝ Ժիրայր Սեֆիլյանի եւ իր գործընկերների նկատմամբ օպերատիվ աշխատանքներ իրականացվում էին դեռ 2014 թվականի մայիս ամսից: «Օրինակ, մեր տեղեկություններով, գաղտնալսվել է Ժիրայր Սեֆիլյանի հեռախոսը: Ցանկանում եմ ուշադրություն հրավիրել նաեւ այն հանգամանքի վրա, որ քաղաքապետարանը ապրիլի 1-ին կամ 2-ին ՀԽ-ին թույլ էր տրվել Էրեբունի թանգարանի մոտ միջոցառում իրականացնել: Քաղաքապետարանը, բնականաբար, դիմումներ ստանալուց հետո քննարկում է դրանց նպատակահարմարությունը՝ խորհրդակցելով պետական մարմինների հետ: Հետեւաբար, քաղաքապետարանը խորհրդարկցել է նաեւ իրավապահների հետ եւ արտոնել միջոցառումը: Ո՞րն է այստեղ տրամանաբանությունը: Եթե կային հանցագործության հատկանիշներ, ինչու՞ էին թույլատրում միջոցառում իրականացնել: Իշխանությունները այս քայլին գնացին, որ հնարավորություն չտան «Հիմնադիր խորհրդարանին» միջոցառման ընթացքում իրենց բացասական դիրքորոշումը հայտնել այս իշխանությունների գործունեության վերաբերյալ: Միակ պատճառը սա է»- ընդգծեց փաստաբան Արա Զաքարյանը: 
