
Սյունիքի մարզպետ Սուրիկ Խաչատրյանի որդին՝ Տիգրան Խաչատրյանը, ով կալանավորված է Սդղի գյոլի գործով՝ որպես մեղադրյալ, բանակից ազատվել է, այսպես կոչված, «գժի թղթով»: Հայտնում է «Փաստինֆո»-ն:


Այն, որ 20-ամյա Տիգրանը մինչ օրս բանակ չի զորակոչվել, հաստատել է նաև նրա փաստաբան Արմեն Մելքոնյանը՝ նշելով, սակայն, որ իր պաշտպանյալը ոչ թե ազատված է զինվորական ծառայությունից, այլ ուղղակի դեռ չի ծառայել՝ առողջական խնդիրների պատճառով:


«Առողջական խնդիրների պատճառով նրան տրվել է տարկետում բանակից։ Տիգրանն իր ցուցմունքում էլ է գրել, որ եթե փորձաքննության եզրակացությունը տա, որ ինքը առողջ է, վերջինս պատրաստ է ծառայել»,- ասել է փաստաբանը: 


«Փաստինֆո»-ի տեղեկություններով՝ մարզպետի որդին 3 տարի ժամկետով տարկետում է ստացել՝ «չափավոր արտահայտված նևրաստենիա» ախտորոշմամբ:


Մանրամասները՝ սկզբնաղբյուր կայքում:
