
«Հիմնադիր խորհրդարանի» անդամ Գևորգ Սաֆարյանի պաշտպան Տիգրան Հայրապետյանը առաջիկա օրերին Վերաքննիչ դատարանում կբողոքարկի հունվարի 16-ին Կենտրոն և Նորք-Մարաշ վարչական շրջանների ընդհանուր իրավասության դատարանի դատավոր Մնացական Մարտիրոսյանի որոշումը՝ Սաֆարյանին մեղավոր ճանաչելու և 2 տարվա ազատազրկման դատապարտելու վերաբերյալ, տեղեկացնում է CivilNet-ը:


Գևորգ Սաֆարյանը մեղավոր է ճանաչվել 2015թ. Ամանորի գիշերը Ազատության հրապարակում ոստիկանության և քաղաքացիների միջև տեղի ունեցած բախման ժամանակ ոստիկանության աշխատակից Գեղամ Խաչատրյանին հարվածելու մեջ՝ ոստիկանների տված ցուցմունքի հիման վրա:
