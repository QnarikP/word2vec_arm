
Երևանի Շենգավիթ վարչական շրջանում գտնվող «Հայրենիք» կինոթատրոնի հարևանությամբ՝ Կրթության եւ գիտության նախարարության հայ-հունական քոլեջում պայթյուն է տեղի ունեցել։ Ինչպես տեղեկացնում են ՀՀ արտակարգ իրավիճակների նախարարությունից, ժամը 09:23-ին ահազանգ է ստացվել, որ Արշակունյաց 43 հասցեում պայթյուն է գրանցվել։ «Նախնական տվյալներով՝ պայթյունի վայրում 30/50 սմ չափի փոս է առաջացել։ ԱԻՆ փրկարարները այժմ աշխատում են դեպքի վայրում։ Ըստ նախնական տեղեկությունների՝ կա 1 վիրավոր, ում տեղափոխել են հիվանդանոց»,- նշել են ԱԻՆ մամուլի և հասարակայնության հետ կապերի վարչությունից։


Մեր տեղեկություններով՝ պայթյունի հետևանքով վնասվել են շրջակայքում կայանված մի քանի ավտոմեքենաներ:
