
Այսօր՝ օգոստոսի 7-ին, ավտովթար է տեղի ունեցել Երևանում: Ժամը 08:00-ի սահմաններում Mitsubishi մակնիշի 91 DN 900 համարանիշի ավտոեմեքենայի վարորդը Արշակունյաց պողոտայով ընթանալիս դուրս է եկել ճանապարհի երթևեկելի գոտուց և բախվել ոսկերչական գործարանի դիմաց գտնվող ծառին:


Ինչպես գրում է shamshyan.com-ը, ըստ տեղեկությունների՝ վթարի պատճառը եղել են ճանապարհին առաջացած մարդաբոյ փոսերը, քանի որ վարորդը, ընկնելով փոսերի մեջ, կորցրել է ավտոմեքենայի կառավարումը և վթարի ենթարկվել:


Վթարի վայրում հավաքվածներն ասում էին, թե նկատել են, որ ավտոմեքենան ընկել է փոսերի մեջ, որից հետո ուժեղ պայթյուն է լսվել, ու ավտոմեքենան բախվել է ծառին. փոսն ընկնելու հետևանքով վնասվել էր անվադողը: 
