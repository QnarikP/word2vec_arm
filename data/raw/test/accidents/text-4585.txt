
Դեկտեմբերի 3-ին, ժամը 10.43-ին ահազանգ է ստացվել, որ Տավուշի Նոյեմբերյան քաղաքի Շիրազի փողոցի թիվ 2 տան մոտ այրվում է «Նիսան» մակնիշի 26ՕՍ427 պ/հ ավտոմեքենա (վարորդ Ա.Երանյան):


Դեպքի վայր է մեկնել երկու մարտական հաշվարկ: Հրդեհը մեկուսացվել է ժամը 10.55-ին, մարվել` 11.02-ին:


Մինչ հրշեջ-փրկարարների դեպքի վայր հասնելը` մեքենայի ուղևոր` 1966 թ. ծնված Ս.Մամյանը, ստանալով դեմքի և դաստակի 2-րդ աստիճանի այրվածքներ, տեղափոխվել է Նոյեմբերյան քաղաքի հիվանդանոց:


Ըստ բժիշկների տուժածի առողջական վիճակը գնահատվել է բավարար:


Ամբողջությամբ այրվել է ավտոմեքենայի սրահն ու շարժիչի հատվածը:


 


Դադարեցրել են գազի արտահոսքը


Դեկտեմբերի 3-ին, ժամը 11.28-ին ահազանգ է ստացվել, որ Երևանի Ավան վարչական շրջանի Դուրյան թաղամասի թիվ 24 շենքի մոտակայքում տեղի է ունեցել ՃՏՊ. առկա է գազի արտահոսք:


Դեպքի վայր է մեկնել մեկ մարտական հաշվարկ:


Դեռևս չբացահայտված հանգամանքներում «ԻԺ Օդան 2717» մակնիշի 33ՏԼ992 պ/հ ավտոմեքենան (վարորդ` Կ.Թունյան) բախվել է գազատար խողովակին, ինչից տեղի է ունեցել գազի արտահոսք` առանց հրդեհի բռնկման:


 Հրշեջ-փրկարարները դադարեցրել են գազի արտահոսքը:


Զոհեր և տուժածներ չկան:


 


Հրդեհ բնակարանում


Դեկտեմբերի 4-ին, ժամը 07:03-ին ահազանգ է ստացվել, որ Կոտայքի մարզի Եղվարդ քաղաքի Շիրակի փողոցի թիվ 1 շենքի 2-րդ հարկից ծուխ է դուրս գալիս:


Դեպքի վայր է մեկնել մեկ մարտական հաշվարկ:


Պարզվել է, որ բնակարա­նի ննջասենյակում այրվել է վերմակ, իսկ հատակին՝ ձեռքի և դեմքի այրվածքներով հայտնաբերվել է  Լ.Մատինյանի դին (80 տարեկան):


Դեպքի վայրում են գտնվել շտապօգնության և ոստիկանության աշխատակիցները:
