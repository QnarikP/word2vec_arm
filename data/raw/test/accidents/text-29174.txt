
Երեւան-Աշտարակ ավտոճանապարհի Պռոշյան գյուղի վարչական տարածքում` «Կարիտաս» ՍՊԸ-ի դիմաց այսօր՝ մայիսի 10-ին, բախվել են Երեւանի բնակիչ, 64-ամյա Սեյրան Սուսանյանի վարած 37 համարի երթուղային տաքսին եւ Lexus մակնիշի ավտոմեքենան: Այս մասին news.am-ին հայտնել են ոստիկանության լրատվական ծառայությունից:


«Lexus-ի վարորդն ու «Գազել»-ի 4 ուղեւորներ տեղափոխվել են հիվանդանոց»,- հայտնեցին լրատվական ծառայությունից:


Վիրավորների անունները դեռ հայտնի չեն:


«Գազել»-ը սպասարկում է թիվ 37՝ Քասախ-Արգավանդ երթուղին:


Shamshyan.com-ը իր հերթին հաղորդում է, որ Երևանի բնակիչ, 64-ամյա Սեյրան Սուսանյանի վարած ГАЗ 32213 մակնիշի 2052S համարանիշի և Lexus մակնիշի 88 SD 888 համարանիշի ավտոմեքենաները: Վթարի հետևանքով «Գազել»-ը կողաշրջվել է և, ըստ նախնական տեղեկությունների, Lexus-ի վարորդն ու «Գազել»-ի 4 ուղևորներ Պռոշյան գյուղի բնակիչների օգնությամբ տեղափոխվել են հիվանդանոցներ: 
