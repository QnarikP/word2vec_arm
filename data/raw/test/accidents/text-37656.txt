
Երկուշաբթի ուշ երեկոյան Երևանի Ավան թաղամասում դեռևս չպարզված հանգամանքներում անհայտ անձինք հարձակվել են ԱԺ ԲՀԿ խմբակցության պատգամավոր Վահե Էնֆիաջյանի ծառայողական մեքենայի վրա, կոտրել ապակին և գողացել պատգամավորի փաստաթղթերը: ԳԱԼԱ-ի լրագրողի հետ զրույցում պատգամավորն ասել է, որ առայժմ չի ցանկանում գնահատական տալ կատարվածին:


«Մեքենայի մեջ մի շարք բաներ են եղել, բայց միայն փաստաթղթերն է պակասում, երևի թե որոշակի մտածելու տեղիք է տալիս»,- ասել է ԱԺ պատգամավորը: Վահե էնֆիաջյանը տեղեկացրեց, որ կատարվածի մասին արդեն իսկ տեղյակ է պահել ոստիկանությանը: 
