
Ինչպես հայտնում է ԱԻՆ-ը, երեկ, ժամը 23.28-ին, ահազանգ է ստացվել, որ Վայքի ոլորաններում «Կիա» մակնիշի ավտոմեքենան դուրս է եկել ավտոճանապարհի երթևեկելի հատվածից և շրջվել ձորը. անհրաժեշտ է փրկարարների օգնությունը:Դեպքի վայր է մեկնել մեկ մարտական հաշվարկ:Պարզվել է, որ Վայք-Սիսիան ավտոճանապարհի 29-րդ կմ-ի մոտակայքում «Կիա» մակնիշի 111NS26 պետհամարանիշի ավտոմեքենան դուրս է եկել  ավտոճանապարհի երթևեկելի հատվածից և գլորվել ձորը, ինչի հետևանքով վարորդը՝ ՌԴ քաղաքացի, 1964թ. ծնված Ա. Բ.-ն ստացել է տարբեր մարմնական վնասվածքներ և տեղափոխվել Վայք քաղաքի ԲԿ:Բժիշկները տուժածի առողջական վիճակը գնահատել են միջին ծանրության:Հրշեջ-փրկարարները հոսանքազրկել են ավտոմեքենայի մարտկոցը:Դեպքի վայրում են գտնվել ՃՈ և «1-03» ծառայությունների աշխատակիցները:
