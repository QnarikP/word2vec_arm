
«Սուր էկզոգեն թունավորում» ախտորոշմամբ Քաջարանի Լեռնագործների փողոցում կառուցվող բենզալցակայանից բուժօգնության են տեղափոխվել 3 տղամարդ: Այս մասին հիվանդանոցից ոստիկանության Կապանի բաժնում հաղորդում է ստացվել հունվարի 29-ին` ժամը 19.45-ին: ՀՀ ոստիկանությունից տեղեկացնում են, որ պարզվել է` նրանք նույն օրը, ժամը 17.30-ի սահմաններում, հիշյալ բենզալցակայանի վառելիքի տարան մաքրելու նպատակով մտել են նրա մեջ ու առաջացած գազերից թունավորվել և տեղափոխվել հիվանդանոց:


Նշանակվել է դատաբժշկական փորձաքննություն: Հանգամանքները պարզվում են:


Կատարվում է նախաքննություն:
