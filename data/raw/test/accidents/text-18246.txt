
Բաթումի քաղաքի ափամերձ տարածքում սեպտեմբերի 8-ին  ջրահեղձված 28-ամյա Դ.Մ.-ն դեռ չի հայտնաբերվել: Այս մասին NEWS.am-ի թղթակցի հետ զրույցում հայտնել է Վրաստանում Հայաստանի արտակարգ եւ լիազոր դեսպան Հովհաննես Մանուկյանը:


Նա նշել է, որ որոնողական աշխատանքները շարունակվում են, դրանք գիշերները դադարեցվում են, քանի որ արդյունավետ չեն: Դեսպանն ասել է, որ անընդհատ կապի մեջ է Բաթումում ՀՀ գլխավոր հյուպատոս Արամ Գրիգորյանի, երիտասարդի հարազատների եւ փրկարարական ծառայության ղեկավարության հետ, իրավիճակը պահում են հսկողության տակ:
