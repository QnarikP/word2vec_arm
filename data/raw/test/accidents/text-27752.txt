
Արագածոտնի մարզում «Հայջրմուղկոյուղի» ՓԲԸ-ի Սպիտակի ենթատեղամասի  կոմերցիոն բաժնի պետ 60-ամյա Արարատ Դիլբարյանը հանկարծամահ է եղել ղեկին, մեքենան բախվել է դեղատան աստիճաններին, ինչի հետեւանքով կան վիրավորներ: Այս մասին news.am-ի թղթակցին հայտնել են ոստիկանության Արագածոտնի մարզային վարչության Ապարանի բաժնից:


Ինչպես հայտնում է shamshyan.com-ը, վթարի հետևանքով վարորդ Ա. Դիլբարյանը տեղում մահացել է, իսկ ուղևորներ՝ Սպիտակ քաղաքի բնակիչներ, 31-ամյա Շավարշ Մաթոսյանը, 36-ամյա Լուսինե Բուլղադարյանը մարմնական վնասվածքներով տեղափոխվել են Ապարանի բժշկական կենտրոն: 
