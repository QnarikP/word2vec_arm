
Հուլիսի 12-ին ՀՀ Արտակարգ իրավիճակների նախարարության փրկարար ծառայության Երևան քաղաքի փրկարար ծառայության վարչություն օպերատիվ տվյալներ են ստացվել, որ Արարատյան փողոցի 76/4 տան բակում՝ թիվ 39 երթուղայինների վերջնականգառում, կայանված է գազագլանատակառներով ավտոմեքենա, որից կատարվում է անօրինական գազալիցքավորում: Այս մասին հայտնում է shamshyan.com-ը:


ՀՀ ԱԻՆ ՓԾ պետական հրդեհային և տեխնիկական անվտանգության տեսչության աշխատակիցները օպերատիվ տվյալներն իրացնելիս նշված հասցեում հայտնաբերել են, թե ինչպես է ապօրինի լիցքավորվում Toyota Camry մակնիշի 016 ՕՕ 11 համարանիշի ավտոմեքենան:


Աղբյուրը հայտնում է, որ Toyota Camry-ն սպասարկում է ԱԺ ՀՀԿ-ական պատգամավոր Մուրադ Մուրադյանին:


Տեսչության աշխատակիցները դադարեցրել են գազալցակայանի շահագործումը ու փաստի առթիվ նյութեր են նախապատրաստում: 


















