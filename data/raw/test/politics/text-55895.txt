
Այսօր` հոկտեմբերի 2-ին,  Գեղարքունիքի, Լոռու, Կոտայքի, Շիրակի, Սյունիքի և Վայոց ձորի մարզերի 377 համայնքներում` այդ թվում նաև Գյումրիում և Վանաձորում, անցկացվել են տեղական ինքնակառավարման մարմինների ընտրություններ:


837 ընտրական տեղամասերը բացվել են առավոտյան` ժամը 8.00-ին, եւ արդեն որոշ ժամանակ անց գրեթե բոլոր ընտրատարածքներից սկսվել են ահազանգեր ստացվել ընտրախախտումների վերաբերյալ:


«Քաղաքացի դիտորդ» նախաձեռնության տվյալներով, առավել շատ արձանագրված խախտումներն են.


Ընտրացուցակի հետ կապված խնդիրներ,


Դիտորդի/ ԶԼՄ ներկայացուցչի, վստահվածանձի կամ հանձնաժողովի անդամիիրավունքների խախտում /աշխատանքների խոչընդոտում կամ նրանցչգրանցում գրանցամատյանում,


Ավելի քան15 ընտրողի միաժամանակյաներկայություն տեղամասում,


Կողմնակի` վկայական չունեցող անձանց և/կամ նույն կազմակերպությունից մեկիցավելի անձանց ներկայություն տեղամասում,


Քվեարկության գաղտնիության խախտում,


Բազմակի (ուրիշի փոխարեն)քվեարկություն կամ այդպիսի փորձ:


Առավել շատ ահազանգեր կազմակերպությունը ստացել է հետեւյալ տեղամասերից.


 






Տեղամաս


Հասցե


Խախտումների թիվը




27/1


Գառնի, թիվ 2 ավագ դպրոց, Զ. Ալեքյան փողոց 52


21




36/7


Արթիկ, Թիվ 3 ավագ դպրոց, Աբովյան 10/1


11




39/1


Վայք, Հիմանական դպրոց, Ալավերդյան փող,17


6




34/38


Գյումրի, Թիվ 19 հիմնական դպրոց, Վ․Սարգսյան 49


6




27/3


Գառնի, թիվ 1 հիմնական դպրոց, Խ. Աբովյանի 1


5




38/4


Կապան, դիսկո ակումբի շենք Դավիթ-Բեկ 8


5




27/2


Գառնի, արվեստի դպրոց, Ս. Շահումյան 11


5




31/1


Ծաղկաշատ, Ծաղկաշատ համայնքի հիմնական դպրոց, 3-րդ փողոց, շենք 12


5




34/14


Գյումրի, Թիվ 42 ավագ դպրոց-2-Մուշ-2 թղմ


5




31/1


Ախթալա, Ախթալա համայնքի թիվ 1 միջն. դպրոց, Աբովյան փ. թիվ 4


5






 


«Քաղաքացի դիտորդ» նախաձեռնության կողմից արձանագրված խախտումների ամբողջական ու մանրամասն ցանկն` այստեղ:


Մարդու իրավունքների պաաշտպանի գրասենյակի փոխանցմամբ, «Հայաստանում այսօր տեղի ունեցող քվեարկության գործընթացի հետ կապված ՄԻՊ աշխատակազմի կողմից արձանագրվել են առերևույթ խախտուների մասին վկայող հաղորդումներ և հրապարակումներ, մասնավորապես՝ Սևանի 23/01, Գառնիի 27/1, Գյումրու 35/1, Աշոցքի 33/01, Վանաձորի 30/39 ընտրատեղամասում և այլն: 


Արձանագրվել են նաև լրագրողների և դիտորդների գործունեությունը խոչընդոտելու դեպքեր: Մասնավորապես, համաձայն հրապարակումների՝ լրագրող Շողիկ Գալստյանի աշխատանքը խոչընդոտելու դեպք է արձանագրվել Վանաձորի թիվ 30/47 ընտրատեղամասում: (Նշենք, որ «Արարատ Նյուզ» լրատվականի լրագրող Շողիկ Գալստյանը լրատվամիջոցներին տեղեկացրել է, որ  մի կին, ով առավոտից գտնվում էր Վանաձորի թիվ 30/47 ընտրատեղամասում, խոչընդոտել է իր աշխատանքը եւ կոտրել հեռախոսը):


Ստացվել են նաև հաղորդումներ ընտրողներին ընտրակաշառք բաժանելու, քվեարկության գաղտնիության իրավունքը խախտելու և այլ դեպքերի վերաբերյալ:


Բոլոր հաղորդումները ներկայում մանրամասն ուսումնասիրվում են: Քվեարկության ավարտից հետո դրանք Մարդու իրավունքների պաշտպանի իրավասության շրջանակում սահմանված կարգով կամփոփվեն և կուղարկվեն քրեական հետապնդման մարմինների քննարկմանը»:


Հելսինկյան Քաղաքացիական Ասամբլեայի Վանաձորի գրասենյակը, Գորիսի մամուլի ակումբը, Իրազեկ Քաղաքացիների Միավորումը, Հայաստանի Հելսինկյան կոմիտեն եւ Մարտունու կանանց համայնքային խորհուրդը Վանաձորում եւ Գյումրիում ՏԻՄ ընտրությունների ընթացքի մասին ներկայացրել են ընթացիկ զեկույց:


Ըստ ոստիկանության, Լոռու, Շիրակի, Կոտայքի, Գեղարքունիքի, Վայոց ձորի և Սյունիքի մարզերում ՏԻՄ ընտրությունների նախընտրական և քվեարկության օրը ստացել են տարբեր բնույթի 53 տեղեկատվություն, որից 48-ն առնչվում է քվեարկության օրվան: Նշվում է, թե ստացված հաղորդումների հիման վրա նախապատրաստվում է 53 նյութ:


Ժամը 17.00-ի դրությամբ, ըստ ԿԸՀ-ի, ընտրություններին մասնակցել էր ընտրողներիի 41.42 %-ը:


Հ.Գ. Գյումրիում ընտրությունների ժամանակ դիտորդ է մահացել: Գյումրիի 34/54 տեղղամասում դիտորդական առաքելություն իրականացնող Գուրգեն Կոստանյանի ինքնազգացողությունը վատացել է, նրան տեղափոխել են հիվանդանոց, սակայն, կյանքը, ցավոք, փրկել չի հաջողվել:


 
