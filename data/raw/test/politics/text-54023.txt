
Ռուսական rbc լրատվամիջոցը հաղորդում է, որ ՌԴ Գլխավոր դատախազի ղեկավարությունը համալրվել է օտարերկրյա մասնագետով եւ կոռուպցիոն գործի դերակատարով: Ընդ որում, օտարերկրյա մասնագետը, պարզվում է` Հայաստանի գլխավոր դատախազի նախկին տեղակալն է, երկրորդ անձը` ՌԴ Գլխավոր դատախազ Յուրի Չայկայի նախկին տեղակալի որդին է: Նշվում է, որ Չայկայի խորհրդականի պաշտոնում հայտնված հայազգին ՀՀ Գլխավոր դատախազի նախկին տեղակալ Մնացական Սարգսյանն է, որը թեեւ խորհրդական է նշանակվել, սակայն, ըստ ԶԼՄ-ի, նրա պարտականությունները համահունչ են  ՌԴ Գլխավոր դատախազի տեղակալի պարտականություններին: Նշվում է նաեւ, որ Սարգսյանն առաջին օտարերկրացին է, որը նման բարձր պաշտոն է ստանձնում ՌԴ Գլխավոր դատախազության համակարգում:


Վերջինս Հայաստանի Գլխավոր դատախազի տեղակալի պաշտոնում էր նշանակվել 2004 թվականին, իսկ 2013-ին ազատվել էր պաշտոնից: Պատճառները չէին նշվում:


Կայքը նաեւ նշում է, որ ՌԴ օրենսդրությամբ միայն ՌԴ քաղաքացիները կարող են համակարգում պաշտոններ զբաղեցնել:
