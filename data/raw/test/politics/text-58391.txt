
Այսօր Դավիթաշեն վարչական շրջանում Հայ ազգային կոնգրեսը բացեց նախընտրական շտաբ: Շտաբի բացմանը զուգահեռ՝ «Կոնգրես-ՀԺԿ» դաշինքի թիվ երկու ընտրատարածքում ռեյտինգային ցուցակով առաջադրված թեկնածուները հանդիպեցին տարածքի ակտիվի և բնակիչների հետ:


«Կոնգրես-ՀԺԿ» դաշինքի թեկնածուներից Միքայել Մարտիրոսյանն իր խոսքում ասաց, որ խաղաղության ծրագիրը հնարավոր ձևերով պետք է հասցնեն ընտրողին, որպեսզի կարողանան պատվով կատարել իրենց առջև դրված խնդիրը:


«Իսկ խնդիրը մեկն է՝ քարոզել առաջին հերթին խաղաղության գաղափարը, որը մեր առջև դրել է Հայ ազգային կոնգրեսի համագումարը: Մեր ժողովրդին տեղյակ պահել, որ անկյունաքարային հարցը Հայաստանի համար այսօր խաղաղության հարցն է, որ առանց խաղաղության չկա և չի կարող լինել ո՛չ բարգավաճում, ոչ էլ բարօրություն: Համաշխարհային պատմության մեջ չեք գտնի այնպիսի մի երկիր, որը պատերազմի մեջ լինի կամ պատերազմի սպառնալիքի տակ լինի, ու այդ երկիրը զարգանա: Բոլոր նրանք, ովքեր կողմ են պատերազմին, կողմ են, որ այս հասարակությունն էլ ավելի կոռումպացված դառնա: Դա մեզ համար անթույլատելի բան է »,- ասաց Միքայել Մարտիրոսյանը:


Մանրամասները՝ տեսանյութերում:


Լիլիթ Թադևոսյան


 
