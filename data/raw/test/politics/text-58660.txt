
Այսօր Կոնգրես-ՀԺԿ դաշինքը նախընտրական քարոզչություն իրականացրեց Աջափնյակում: Թիվ երկու ընտրատարածքում Կոնգրես-ՀԺԿ դաշիքնի ռեյտիգային թեկնածուների մասնակցությամբ տեղի ունեցավ երթ, որի ժամանակ, երթի մասնակիցները, այդ թվում՝ թեկնածուները, քաղաքացիներին բաժանում էին Կոնգրես-ՀԺԿ դաշինքի նախընտրական ծրագիրը:


Երթի ընթացքում iLur.am-ի հետ զրույցում թեկնածուներից Միքայել Մարտիրոսյանն ասաց, միջոցառումն ավելի շատ նպատակ ունի ներկայացնել խաղաղության ծրագիրը:


«Մենք անհատական քարոզարշավ չենք տանում և հանդես ենք գալիս խմբով, քարոզում ենք միասնական գաղափար»,- ասաց Միքայել Մարտիրոսյանը:  


Մենք զրուցեցինք նաև թեկնածուներից Լիա Դալլաքյանի հետ, որը մեջբերեց  Սահմանադրության 2-րդ հոդվածը, որը նշում է, որ իշխանությունը պատկանում է ժողովրդին:


«Ժողովրդի իշխանության յուրացումը որևէ անհատի կամ կազմակերպության կողմից համարվում է հանցագործություն: Ժամանակն է, որ մենք մեր խաղաղության հաշտության ծրագրով պայքարենք այդ ավազակապետության, այդ հանցագործների կլանի դեմ: Յուրաքանչյուրին կոչ եմ անում անպայման մասնակցել ընտրություներին և կատարել ձեր սահմանադրիրավական պարտքը»,- ասաց Լիա Դալլաքյանը:


Մանրամասները՝ տեսանյութերում


Լիլիթ Թադևոսյան 


 



