
«Խաղաղություն, հաշտություն, բարիդրացիություն» կարգախոսը հենց մեր երկրի անվտանգության երաշխիքն է: Այդ մասին այսօր «Կանայք հանուն Խաղաղության»  միջոցառումից հետո լրագրողների հետ զրույցում ասաց Անահիտ Կիրակոսյանը։ Կոնգրես-ՀԺԿ դաշինքով Արմավիրի մարզում նա առաջադրվել է որպես պատգամավորության թեկնածու:


 «Այս կարգախոսն, իմ համոզմամբ, նշանակում է, որ երբեք, ոչ մի անգամ սահմանում, դիրքերում չլինի անմեղ զինվորների թափված արյուն, չլինի մայր, որը ողբում է իր որդու կորուստը: Այն, ինչ ես զգացել եմ իմ մաշկի վրա, (Անահիտ Ղուկասյանի որդին՝ Անդրանիկ Հայրապետյանը, զոհվել է ծառայության ժամանակ, 2008 թվականի մայիսի 15-ին- հեղ.) երբեք չեմ ցանկանում ոչ մի մարդու՝ հաշվի չառնելով նրա ազգությունը: Խաղաղությունն ինձ համար ամենամեծ գրավականն է, ու ես պայքարում եմ հանուն խաղաղության, որպեսզի ոչ միայն մեր երկրում, այլև բոլոր երկրներում լինի համատարած խաղաղություն»,- ասաց Անահիտ Կիրակոսյանը:


Տիկին Անահիտը համոզված է, որ խաղաղությունն այն հաղթաքարտն է, որին համարժեք մեկ ուրիշ կարգախոս ոչ ոք չի կարող ներկայացնել, որն ավելի բարձր հատկանիշներ ունենա, քան խաղաղությունը, հաշտությունը և բարիդրացիությունը, և ինքը չի ցանկանում, որ երբևէ պատերազմներ լինեն, և պայքարում է, որ այլևս ոչ մի զինվոր չզոհվի:


Լիլիթ Թադևոսյան


Մանրամասները՝ տեսանյութում:


 


 
