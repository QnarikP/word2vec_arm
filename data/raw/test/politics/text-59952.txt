
Վեցերորդ գումարման Ազգային ժողովի առաջին նիստը տեղի կունենա մայիսի 18-ին, ժամը 10:00-ին։ ԿԸՀ այսօրվա նիստում հայտարարվեցին բոլոր չորս խմբակցությունները ներկայացնող պատգամավորների անունները:  


Ինչպես արդեն տեղեկացրել ենք, Ծառուկյան դաշինքի ցուցակից 11 անձ հրաժարվեց ինքնաբացարկի իր դիմումից: Նախօրեին ԿԸՀ-ն հայտարարեց, որ նրանց եւ մի քանի այլ անձանց անունից մանդատից հրաժարվելու մասին դիմումներ են ներկայացվել:  


ԿԸՀ-ն բավարարեց 11-ից 8-ի՝ Արարատ Զուրաբյանի, Սերգեյ Բագրատյանի, Արթուր Մանուկյանի, Նապոլեոն Ազիզյանի, Խաչիկ Մանուկյանի, Արտյոմ Ծառուկյանի, Վահան Կարապետյանի և  Հարություն Ղարագյոզյանի ինքնաբացարկները չեղյալ համարելու դիմումները:
