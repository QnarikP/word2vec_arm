
Բլոգեր Ալեքսանդր Լապշինի գործով միջազգային հանրության կողմից անհրաժեշտ արձագանքների բացակայությունը պատճառ դարձավ Թբիլիսիից այլախոհ ադրբեջանցի լրագրողի առևանգման համար, թվիթերյան իր միկրոբլոգում գրել է արտաքին գործերի նախարարության խոսնակ Տիգրան Բալայանը:


«Լապշինի ձերբակալման ու Ադրբեջան արտահանձնման վերաբերյալ միջազգային հանրության կողմից անհրաժեշտ հակազդեցության բացակայությունը ոգեշնչել է Բաքվին»,­ - նշել է նա: Բելառուսում ձերբակալված ու Ադրբեջան արտահանձնված բլոգեր Ալեքսանդր Լապշինը ներկայում պահվում է Բաքվի քննչական մեկուսարանում:


Լրագրող Աֆղան Մուխտարլին անցած շաբաթ Թբիլիսիում առեւանգվել է եւ տեղափոխվել Բաքու: Այժմ նա ազատազրկված է: Մուխթարլին հայտնի է Ադրբեջանի իշխանությունների դեմ իր ակտիվ քննադատությամբ: 
